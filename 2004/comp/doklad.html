<!DOCTYPE html PUBLIC "-//w3c//dtd html 4.0 transitional//en">
<html>
<head>
   <meta http-equiv="Content-Type" content="text/html; charset=UTF-8">
   <meta name="Author" content="Nikolay Kirov">
   <meta name="GENERATOR" content="Mozilla/4.75 [en] (Win98; U) [Netscape]">
   <title>doklad</title>
</head>
<body>
                                                                                                   
До Ректора
<br>                                                                                                   
на ЮЗУ "Неофит Рилски"
<br> 
<br> 
<center>
<h2>
Д О К Л А Д</h2>
</center>

<center>от Николай Киров Киров
<br>доц. по програмиране в катедра Информатика, ПМФ</center>

<p>    Относно проведените:
<br>                              

<b>Ученическо състезание по програмиране и</b>
<br><b>                               
Второ международно състезание по програмиране</b>
</p>
<p>    Г-н Ректор,
<br>    На 27 и 28 март 2004 г. в ЮЗУ бяха проведени две
състезания по програмиране. Общото за тях бяха правилата за провеждане
- отборно с online проверка на решенията и използване на системата PC^2.
Тези правила са утвърдени от АСМ (Association for Computing Machinery)
и по тях ежегодно се провежда световно студентско състезание с главен спонсор
IBM.
<br>    Главната цел на <b>Ученическо състезание по програмиране</b>
(за пръв път провеждано тази година) беше да се привлечат добрите ученици
от областта за студенти в ЮЗУ по математика и информатика, като покажем
новото компютърно оборудване и квалифицирани преподаватели на учители и
ученици - участници в състезанието. За съжалене не успяхме да постигнем
напълно тази цел. На състезанието дойдоха само два отбора от Природо-математическата
гимназия "Акад. С. П. Корольов",  Благоевград и два отбора от ПГМ,
Сандански, които очевидно не бяха подготвени за такова състезание. Необходима
е работа с учениците от региона от учителите (а защо не и от университетски
преподаватели), за да могат да достигнат нивото на отборите от Шумен, Варна,
Ямбол, Сливен ...
<br>    В състезанието участваха 15 отбора от 8 градове.
На 26.03 от 18 часа се проведе техническата конференция. Отборите бяха
запознати с правилата на състезанието и с компютърните зали. Ръководителите
(треньорите) на отборите разгледаха подготвените задачи и определиха кои
от тях да бъдат дадени на състезанието. Инсталирана, настроена и тествана
беше системата за online проверка на решениията PC^2.
<br>    На 27.03 в 9:30 часа декана на ПМФ доц. Б. Юруков
откри официално състезанието. Беше изтеглен жребии за разпределението на
отборите по зали и компютри. Точно в 10 часа започна самото състезание.
Дадени бяха 9 задачи за 5 часа - 4 отбора успяха да решат всички задачи.
Състезанието приключи в 15 часа. В 16 часа председателят на журито н.с.
Емил Келеведжиев връчи дипломи на всички участници за класирането им на
състезанието. На първите 3 отбора бяха дадени и предметни награди, осигурени
от фирма ВИМ-Х.
</p>
<p><b>     Второто международно състезание по програмиране
</b>се проведе на 28 март с почти същите участници, както миналата година.
Дойдоха 15 отбора от 8 университета. Чуждестранен участник беше отборът
на Белградския университет. На 27.03 от 18 часа се проведе техническата
конференция. Отборите бяха запознати с правилата на състезанието и с компютърните
зали. Ръководителите (треньорите) на отборите разгледаха подготвените задачи
и определиха кои от тях да бъдат дадени на състезанието. Настроена и тествана
беше системата за online проверка на решениията PC^2.
<br>    На 28.03 в 9:30 часа декана на ПМФ доц. Б. Юруков
откри официално състезанието и пожела успех на участниците. Беше изтеглен
жребии за разпределението на отборите по зали и компютри. Дадени бяха 8
задачи за 5 часа, като 3 отбора успяха да решат 7 задачи и нямаше отбор
без решена поне една задача. Състезанието започна в 10 часа и приключи
в 15 часа. По време на състезанието текущите резултати и класирането бяха
достъпни в Интернет. Поддържахме и непрекъсната Интернет връзка с Преслав
Наков (в Бъркли, Калифорния), автор на най-трудната задача на състезанието.
В 16 часа доц. Борислав Юруков връчи дипломи на всички участници за класирането
им на състезанието. Бяха раздадени и предметни награди, осигурени от фирма
ВИМ-Х и ЮЗУ. Специалната награда, книгата на П. Добриков и П. Наков "Програмиране
= ++Алгоритми; " (предоставена от авторите) взе отборът на Белградския
университет.                          
<br>    Най-силният отбор на ЮЗУ се класира на 11-то място
с 2 решени задачи - отстъпление от позицията от миналата година, когато
същият отбор се класира на 7-мо място с 3 решени задачи. Реално състезателите
имаха знания и сили да решат поне 4 задачи, с което биха си осигурили 6-то
място, преди отборите от Шуменския университет, Икономическия университет
- Варна и Американския университет в България. Но ... и в това състезание
имаше силен спортен елемент и очевидно силите не достигнаха. Не съм доволен
от представянето и на втория ни отбор, от който очаквах повече предвид
опита им от миналогодишните състезания. Третият ни отбор за пръв път участва
в състезание и смятам, че имат сили да се справят по-добре следващия път.
<br>    За подготовката на нашите състезатели е необходимо
и двата семестъра да функционира Студентския семинар по програмиране -
смятам, че катедра Информатика можа да осигури това. (Тази година през
зимния семестър имах 7 часа лекции за идването ми в четвъртък и не оставаше
време за семинара.) Смятам да активизирам работата на семинара (всеки четвъртък
от 15:30 до 17:15 часа) и да успеем да се подготвим по-добре за предстоящия
Седми междууниверситетски турнир по програмиране на 8 май в Пловдив.
</p>
<p>    Състезанията бяха посетени от журналисти от в. "Стандарт",
радио "Хоризонт", сп. "PC Magazine", телевизия ... и др.
<br>    Всички материали от състезанията са публикувани
в Интернет на адреси:
<br><b><tt>http://www.math.bas.bg/~nkirov/2004/comp/school.html</tt></b>
<br><b><tt>http://www.math.bas.bg/~nkirov/2004/comp/index.html</tt></b>
</p>
<p><b>    Организатори на състезанията:</b>
<br>    доц. Николай Киров
<br>    ст. ас. Ирена Атанасова
<br>    ст. ас. Димитър Ковачев
<br>    (частично доц. Славчо Щраков и ст. ас. Даниела Тупарова)
</p>
<p><b>    С решаващата помощ на:</b>
<br>    - н.с. Емил Келеведжиев - ИМИ, БАН - председател
на журито, автор на задачи за състезанието;
<br>    - Светлин Наков - СУ "Кл. Охридски" - администратор
на системата за online проверка на решенията PC^2 и автор на задачи.
</p>
<p>    С безупречната работа на системните администратори
по подреждане на залите, инсталация и поддръжка на необходимия за състезанието
софтуер:
<br>    ас. Светослав Христов
<br>    Стефан Байряков
<br>    Николай Георгиев
</p>
<p>    Калоян Симеонов
</p>
<p>Със съдействието на ръководството на ЮЗУ и най-много на декана на ПМФ
доц. Б. Юруков.
</p>
<p>    <i>Прилагам материалите от състезанията.</i>
</p>
<p>30.03.2004 г.                                                                              
Подпис:
</p>
</body>
</html>
