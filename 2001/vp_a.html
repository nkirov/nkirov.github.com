<!doctype html public "-//w3c//dtd html 4.0 transitional//en">
<html>
<head>
   <meta http-equiv="Content-Type" content="text/html; charset=windows-1251">
   <meta name="GENERATOR" content="Mozilla/4.75 [en] (Win98; U) [Netscape]">
   <title>Nikolay Kirov - VPA</title>
</head>
<body>

<h2>
Въведение в програмирането</h2>

<h3>
Анотация и литература</h3>
&nbsp;&nbsp;&nbsp; Въведение в програмирането е основен курс за студентите
I курс (първи семестър) от специалност Информатика за 2001/2002 уч. година.
Основна цел на курса е да се овладеят принципите на програмирането и основите
на езика С++.
<br>&nbsp;&nbsp;&nbsp; Започва се с основни идеи и характеристики на компютрите,
програмирането, езици за програмиране, алгоритмите. Преминава се към запознаване
със средата за програмиране - Borland C/C++ за DOS. С първата програма
се обясняват видовете грешки в процеса на програмиране. Основните типове
данни се въвеждат с цели числа и числа с плаваща точка. Разглеждат се коментари,
потокови вход и изход, променливи и константи, оператор за присвояване,
типа string от стандарта на ANSI C++.
<br>&nbsp;&nbsp;&nbsp; Ранната употреба на обекти е съвременен подход при
изучаването на принципите на програмирането с обектно-ориентиран език.
Затова и следващите въпроси от курса са запознаване с обекти, свойства
на примерни класове, инициализация на обекти и използване на членове-функции.
Този материал се илюстрира с помощта на графични програми, създавани от
студентите с помощта на малка графична библиотека.
<br>&nbsp;&nbsp;&nbsp; Запознаването с условни оператори, числови сравнения
и булеви операции е важна част от всеки начален курс по програмиране. Особено
внимание се отделя на стратегии при обработване на входа и изхода и на
справяне с грешки при вход. Следва запознаване с функции, концепция за
предаване на параметри, документиране на функции, област на действие на
променливите, рекурсивни функции. Важно място заемат и стратегии за декомпозиция
на сложни задачи и създаване на програми за решаване на практически задачи.
Циклите се въвеждат и изучават във връзка със задачи за приближения и симулации.
<br>&nbsp;&nbsp;&nbsp; Въпросите за тестване и настройка на програмите,
за откриване и ефективно отстраняване на грешки са едни от най-важните
в програмирането и затова за тях е отделено място в този курс. Последната
тема е вектори - избран е съвременния подход най-напред да се разгледа
шаблонът vector от стандарта на ANSI C++, а след това да се въведе масивът.
<br>&nbsp;&nbsp;&nbsp; Естествено продължение на този курс е курсът Структури
от данни и програмиране, който се чете втори семестър. Придобитите знания
се използват и от други курсове по информатика, програмиране и бази данни.
<br>&nbsp;&nbsp;&nbsp; Необходима предварителна подготовка на студентите
- обща компютърна грамотност.
<br>&nbsp;&nbsp;&nbsp; Курсът ще се води по учебника на Кай Хорстман [1].
<br>
<hr>
<h4>
Учебник</h4>
1.<a href="http://www.horstmann.com/">Кай Хорстман</a>, <b>Принципи на
програмирането със С++</b>, ИК Софтех, София, 2000.
<h4>
Допълнителна литература</h4>
&nbsp;2. Димитър Богданов. <b>Обектно ориентирано програмиране</b>, Техника,
1998.
<br>&nbsp;3. Стенли Липман. <b>Езикът С++ в примери</b>, Колхида Тренд
КООП, 1993.
<br>&nbsp;4. Брайън Овърленд, <b>C++ на разбираем език</b>, ИК "АлексСофт",
1999.
<br>&nbsp;5. Грег Пери. <b>С++ програмиране в 101 примера</b>, Paraflow
&amp; Prentice Hall Int., София, 1994.
<br>&nbsp;6. Колектив на СофтПрес,&nbsp; <b>Езикът C++</b> , СофтПрес,
2000.
<br>&nbsp;7. Ал Стивънс, Клейтън Уолнъм, <b>C++ Библия</b>, ИК "АлексСофт",
2000.
<br>&nbsp;8. Чък Сфар, <b>Microsoft Visual C++ 6.0</b>, СофтПрес, 2000.
<br>&nbsp;9.&nbsp; Хърбърт Шилдт,<b> С++ – Практически самоучител</b>,
СофтПрес, 2000.
<br>10. Тед Фейсон. <b>Borland C++. Обектно-ориентирано програмиране</b>,
Първа част, Нисофт ООД и Macmillan Computer Publishing, София, 1995.
<br>11.&nbsp; <a href="http://www.deitel.com/">H.M.Deitel, P.J.Deitel,</a><b>C++
How to Program</b>, Second Edition, Prentice Hall, 1998.
<br>12. <a href="http://www.research.att.com/info/bs">Bjarne Stroustrup</a>,
<b>The
C++ Programming Language</b>, Third Edition, Addison-Wesley, Reading
<br>Mass. USA. 2000.
<hr>
</body>
</html>
