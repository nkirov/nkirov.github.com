<!DOCTYPE html PUBLIC "-//w3c//dtd html 4.0 transitional//en">
<html>
<head>
   <meta http-equiv="Content-Type" content="text/html; charset=UTF-8">
   <meta name="GENERATOR" content="Mozilla/4.75 [en] (Win98; U) [Netscape]">
   <title>Nikolay Kirov - PEC1a</title>
</head>
<body>

<h2>
Програмиране и използване на компютрите I</h2>

<h3>
Анотация</h3>
    Програмиране и използване на компютрите I е основен
курс за студентите <b>I курс</b> (първи семестър), <b>задочно обучение</b>
от специалности <b>Компютърни системи и технологии</b> и <b>Комуникационна
техника и технологии</b>  за 2001/2002 уч. година. Основна цел на
курса е да се овладеят принципите за работа с компютър и основите на програмирането
с езика С++.
<br>    Първите лекции са посветени на устройството и работата
на компютъра. Изучава се операционната система DOS, характерни особености
на алгоритмите, видове алгоритми и техните свойства. Разглеждат се програмното
осигуряване и езиците за програмиране.Описват се видовете езици за програмиране
и механизма на транслация. Преминава се към запознаване със средата за
програмиране - Borland C/C++ за DOS. С първата програма се обясняват видовете
грешки в процеса на програмиране.
<br>    Основните типове данни се въвеждат с цели числа
и числа с плаваща точка. Разглеждат се коментари, потокови вход и изход,
променливи и константи, оператор за присвояване, типа string от стандарта
на ANSI C++.
<br>    Ранната употреба на обекти е съвременен подход при
изучаването на принципите на програмирането с обектно-ориентиран език.
Затова и следващите въпроси от курса са запознаване с обекти, свойства
на примерни класове, инициализация на обекти и използване на членове-функции.
Този материал се илюстрира с помощта на графични програми, създавани от
студентите като се използва малка графична библиотека.
<br>    Запознаването с условни оператори, числови сравнения
и булеви операции е важна част от всеки начален курс по програмиране. Тук
отново се използва елемент от стандарта на ANSI C++ - типа данни bool.
Особено внимание се отделя на стратегии при обработване на входа и изхода
и на справяне с грешки при вход.
<br>    Естествено продължение на този курс е курсът Програмиране
и използване на компютрите II, който се чете II семестър. Придобитите знания
се прилагат от всички курсове, в които се работи с компютър.
<br>    Необходима предварителна подготовка на студентите
- знанията по информатика от средното училище.
<br>    Курсът ще се води главно по учебника на <b>Кай Хорстман
[6]</b>.
<hr>
<h4>
Литература</h4>
1. Димитър Богданов. Обектно ориентирано програмиране, Техника, 1998.
<br>2. Стенли Липман. Езикът С++ в примери, Колхида Тренд КООП, 1993.
<br>3. Брайън Овърленд, C++ на разбираем език, ИК "Алекс софт", 1999.
<br>4. Грег Пери. С++ програмиране в 101 примера, Paraflow &amp; Prentice
Hall Int., София, 1994.
<br>5. Тед Фейсон. Borland C++. Обектно-ориентирано програмиране, Първа
част, Нисофт ООД и Macmillan Computer Publishing, София, 1995.
<br><b>6. Кай Хорстман, Принципи на програмирането със С++, ИК Софтех,
София, 2000.</b>
<br>7. H. M. Deitel, P. J. Deitel. C++ How to Program, Prentice Hall, 1994.
<br>8. Nell Dale, Chip Weems, Mark Headington. Programming in C++, Jones
and Bartlett Publ., 1998. 
<hr>
</body>
</html>
