Обектно-ориентирано програмиране              ЮЗУ - ІІ курс 

Втора курсова задача (домашна работа)         [23.11.2001]

Номерът на курсовата задача се получава като резултат от операцията
"остатък от целочислено деление" в С++.
Първият аргумент на операцията е факултетният номер на студента,
а вторият аргумент е числото 24 (ф.н. % 24).

Да се моделира дадения в задачата "реален" обект с неговите
свойства като се използват класове и наследственост.

Да се създадат най-малко 2 класа, свързани с наследственост.
Двата класа трябва да съдържат виртуална функция за отпечатване
на членовете-данни.

Да се демонстрира работата на програмата с подходящи тестови примери:
- създаване и унищожаване на обекти и указатели от двата класа;
- работата на член-функциите на класовете;
- статично и динамично свързване.
За това студентът получава 3 точки.

Допълнително количество точки (още 2) могат да се получат, 
ако се използват други техники на ООП като:
- създаване и използване на още един производен клас;
- използване на индиректни базови класове;
- многократна наследственост;
- предефиниране на операции в базовия и производния клас;
- функции за динамично свързване с псевдоним и указател;
- виртуални деструктори;
- защитена или частна наследственост.

Съкращения: БК - базов клас, ПК - производен клас
---------------------------------------------------------------------------
Задачи:

0   БК - време (час, минути)
    ПК - метерологични измервания: температура, влажност, вятър

1   БК - време (час, минути)
    ПК - телевизионно предаване: ден, време, име на предаването

2   БК - точка в равнината
    ПК - квадрат със страни, успоредни на координатните оси,
         зададен с центъра си и дължината на страната си

3   БК - точка в равнината
    ПК - сила в равнината, зададена с приложна точка, посока и големина

4   БК - точка в n-мерното пространство
    ПК - n-мерна сфера, зададена с център и радиус

5   БК - равностранен триъгълник
    ПК - правилна 3-ъгълна пирамида, зададена с равностранен триъгълник
         и височина

6   БК - точка в равнината
    ПК - квадрат със страни, успоредни на координатните оси,
         зададен с върхът си, най-близо до координатния център
         и дължина на страна

7   БК - точка в равнината
    ПК - права в равнината, зададена с точка и ъгъл, който сключва с 
         абсцисната ос

8   БК - окръжност в равнината
    ПК - конус в пространството

9   БК - човек: име, презиме, фамилия, ЕГН
    ПК - студент: човек, фак. номер, курс, група

10  БК - име на учебна дисциплина
    ПК - учебна дисциплина: в кой курс се изучава, брой часове за лекции 
         и за упражнения

11  БК - работник
    ПК - търговски работник с базова заплата и процент от оборота

12  БК - име на работник
    ПК - търговски работник с почасово заплащане и % от оборота

13  БК - дата, час
    ПК - бележка: дата, час, име на ангажимент

14  БК - човек: име, презиме и фамилия
    ПК - приятел: човек, е-mail адрес, телефон, GSM

15  БК - точка в равнината
    ПК - хоризонтална отсечка, зададена със средата си и дължината си

16  БК - време (час, минути) и дата
    ПК - самолетен полет: време и дата, заминава за, вид на самолета

17  БК - студентски изпит: име на дисциплината
    ПК - дата за изпита, курс, семестър, брой на изпитите (статичен член)

18  БК - квадрат в равнината
    ПК - правилна 4-ъгълна пирамида, зададена с квадрат и височина

19  БК - номер на телефон
    ПК - телефонен абонат: номер на телефон, име, фамилия, месечна такса

20  БК - правоъгълник с 2 страни, лежащи на координатните оси
    ПК - пирамида, зададена от БК и точка в пространството

21  БК - държава - име, площ, население
    ПК - износ на държава - видове стоки и количества 

22  БК - точка в равнината
    ПК - отсечка, зададена със средата си, дължината си и ъгъл с абсцисната ос

23  БК - сграда: застроена площ и височина
    ПК - жилищен блок: брой апартаменти
-----------------------------------------------------------------------------
