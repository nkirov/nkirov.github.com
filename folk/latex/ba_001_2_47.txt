%Димитър Тони думаше
%Хороводна (на мегдана)
%Джиджев:хороводни

%(на хоро на мегдана)

\begin{multicols}{2}
Димитър Тони думаше:

-- Тоно мо, гюзел Тодоро,

мо, аз щъ, Тоно, да ида

надолу къдя Стамбула,

заръчай, Тоно, поръчай

какъв армаган да купя, (2)

на тебе да го донеса!
\kray

Тона Димитро думаше:

-- Димитре, любе Димитре,

на мома какъв армаган:

на бяло лице белило, (2)

на пълни старни червило.

И туй ми недей купува,

недей си харчи парите,

най купи, любе Димитре,

на тебе медни кавали!

Кога се върниш от Стамбул,

сиво си стадо натири

срещу нас, любе, по ръта,

извади медни кавали,

засвири жално, та милно,

че мама ша ма попита:

``Кой свири, Тоно, на ръта,

на ръта срещу вратата?''

Пък аз на мама ша река:

``Димитър, мамо, Димитър,

Димитър, моя любовник,

дето ма иска секи ден,

секи ден, сяка неделя

пък ти ма, мамо, не даваш, (2)

че бил Димитър сиромах!

Защо й Димитро имани

при тези дюзгюн кавали?!''
\end{multicols}

\ed{Дюз, дюзгюн тур. 'гладък, равен'.}

\sing{Пял Стоян Иванов Вандов}
\year{1908}
\village{Кортен}
\area{Сливенско}



