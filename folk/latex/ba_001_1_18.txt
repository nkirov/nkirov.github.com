%Посгоди са Богдан юнак
%Коледарска (на годеник)
%Джиджев:коледарски

%%добавям "на годеник" - по муз. запис

\begin{multicols}{2}
Посгоди са Богдан юнак, \uu{колади ле,}
%%позгоди вм. позгодил - по записа
%%предпочитам "посгоди"

\uu{Богдани ле, добър юнак, коладе,}

в петък се е Богдан годил,

във събота годен ходи,
%%във вм. в - по муз. запис

във неделя сватба прави,
%%във вм. в - по муз. запис

в понделник укроп играли,

вторник си кума изпрати, 
%%изпрати вм. изпраща - по муз. запис
\kray

а в сряда фирман дойде,

фирман дойде до Богдана:

``Да 'де Богдан татък долу,

татък долу, в крайнината,

в крайнината край да варди,

край да варди, цар да бъде,

на момците главатарин!''

Млада булка Богданица,

тя прескочи във градинка,

та набрала росно цвете,

извила е вита китка, 

подади я на Богдана. 

Отговаря Богданица:

-- Н\'{а} ти, любе, тази китка,

денем я носи на глава,

нощем я слагай на роса:

кога китка ти повехни,

за други ша са посгодя; 
%%предпочитам "посгодя"

кога китка ти изсъхни,

да знаеш, ша ми й сватбата! 

Отзема я Богдан юнак, 

че замина татък долу,

татък долу в крайнината,

край да варди, цар да бъде. 

Че слугувал малко-много,

малко-много, девет годин,

тъжен никой не го видя;

на дисетата година

китката му повяхнала,

разтъжи се Богдан юнак, 

къде ходи, сълзи рони. 

Де го виде главатаря, 

главатаря, самси царя, 

попита го главатаря:

-- Ой та тебе, Богдан юнак,

станало е девет годин,

откак тука служба служиш:

досега беши все весел,

кат постъпи дисетата,

къде ходиш, сълзи рониш?

Отговаря Богдан юнак:

-- Ой та тебе, главатарю,

като тръгнах тук да дойда,

аз оставих стара майка

й млада булка под булото, 

сега 'т село хабер имам,

че е майка ми умряла!

Отговаря главатаря:

-- Ой та тебе, Богдан юнак,

слязай долу в яхърите,

че извади бърза коня,

оседлай го, обездай го,

че възседни бърза коня

скоро в село да си идеш,

майка си да изпроводиш!

Повърна са Богдан юнак,

че изведе хранен коня,

оседла го, обезда го,

възседна го Богдан юнак,

бърже за село замина. 

Като стигна тяхно село,

под селото, покрай пътя,

старо дядо оран оре,

попита го Богдан юнак:

-- Ой та тебе, старо дядо,

днеска е света Неделя,

ти си дошъл оран да ореш?

Отговаря старо дядо:

-- Бре, войниче, друм пътниче,

и аз имам момче войник,

станало е девет годин,

откак и то служба служи,

като тругна да отива, 

то остави млада булка,

млада булка под булото;

днес са жени булката му,

аз от тъга оран ора,

тъгата си да разидям!

Влези Богдан във селото,

сред селото, на чешмата,

стара баба хурка преде.

Попита я Богдан юнак:

-- Ой та тебе, стара бабо,

днеска е света Неделя,

пък ти тука хурка предеш?

Отговаря стара баба:

-- Ой та тебе, добър юнак, 

ази имам момче войник, 

то имаше млада булка,

днес са жени булката му;

аз от тъга тук излязох,

тъгата ми дано мине!
%%предлагам "тъга"

Бутна коня Богдан юнак, 

че отиде на сватбата,

че поседна на трапеза. 

Кога булка дар дареше,

ред е дошло на Богдана,

и на него дар са дали.

Той извади венчан пръстен,

подади го на булката,

булка пръстена погледна,

дваж погледна към Богдана,

тогава го е познала

и на кумове думаше:

-- Прощавайте вий, кумове,

вий, кумове и сватбари,

тоз е Богдан първия ми,

той ша й вече последния!
\end{multicols}

\sing{Пял: Стоян Иванов Вандов}
\village{c. Кортен}
\area{Сливенско}
\year{1908}
\rec

%Пял: Стоян Иванов Вандов, р. 1908 г., с. Кортен, Сливенско. 
%Записал: Тодор Джиджев.


