%Във София, във тъмни тъмници
%На моабет
%Джиджев:трапезни

\begin{multicols}{2}
Във София, във тъмни тъмници

млад неволник тежко ранен лежи

с девет люти рани куршумени.

Няма никой рани да му върже,

да му даде водица да пийне. 

Неволник е сръбский крал Владимир,

провикна се сръбский крал Владимир,

провикна се от тъмни тъмници:
%%стихът не е изпят

-- Де е мойта Косара девойка,

та да дойде рани да ми върже,

да ми даде водица да пийна?

Косара е от царско коляно,

тя е щерка на цар Самуила,

дочула го от бели сараи
\kray

и отиде във тъмни тъмници,

превързала на крал Владимира,

превърза му девет люти рани

и му даде водица да пийне

и го тихом Косара попита:

-- Защо, братко, във тъмница лежиш,

дали нямаш откуп да заплатиш?

И Владимир тихом отговори:
%%предпочитам "отговори"

-- Имам, сестро, кък щяло да нямам,

имам царство на шир безкрайно,

имам злато и сребро безбройно,

но баща ти откуп не ми иска,

ами иска глава да ми вземе!

Натъжи се Косара девойка,

изляла е от тъмни тъмници

и отиде във бели сараи,

разплела е дълга руса коса,

наметнала черно наметало,

че отиде на татко във лоджа. 
%%нужно е обяснение на "лоджа"

Паднала му ничком пред колена,

сълзи рони, жално му се моли:

-- Слушай, татко, какво ще ти кажа, 

колкото съм юнаци видела

от юначко и царско коляно,

няма юнак по-личен от този,

дето лежи във тъмни темници,

пусни, татко, пусни Владимира!

Самуил се под мустак понасмя,

на Косара честна дума даде:

-- Нека бъде, щерко, ти кат искаш!

Изкарали краля Владимира,

изкарали от тъмни тъмници,

довели го във бели сараи,

събрали се докторе й фекиме, 
%%(бележка - от хекимин - доктор)

изцерили на крал Владимира 

девет рани люти куршумени. 

Изминали месец и полвина,

събрали се велможи й боляри,

гозби едът, руйно вино пият,

едът-пият, кръшни песни пеят 

и играят хоро тропотливо.

Ели-пили три дни и три нощи,

че е станал Самуил от трона,

та си хвана Косара за ръка,

подаде я на крал Владимира,

сълзи рони, радос[т]но му дума:

-- Вземи, синко, Косарица моя,

заведи я във сръбска държава

да ти бъде вярна тя до гроба

и във къщи добра къщовница,

обичана от сръбския народ!
\end{multicols}

\ed{Лъджа тур. 'топъл минерален извор; минерална баня'.\\
Фекиме -- диал. форма от хекимин, хеким тур. 'лекар'. }

\sing{Пяла: Мария Янкова Христева}
\year{1892}
\village{с. Динево}
\area{Хасковско}
\bornVillage{с. Стамболийски}
\bornArea{Хасковско}
\re

%Пяла Мария Янкова Христева, с. Динево, Хасковско, р. 1892 г. в с. Стамболийски, Хасковско. 
%Записал: Тодор Джиджев. 

