%Великден, мамо, Гьоргиден
%Хороводна (по Великден) 
%Джиджев:хороводни

%%добавям (по Великден) - от ръкописа и машинописа

\begin{multicols}{2}
Великден, мамо, Гьоргиден,

гиздава Мургаш планина,

под Мургаш -- равна долина,

ситна зелена морава: (2)

до самодивско изворче
%%стихът не е изпят

много се народ събрало -- (2)

от девет села момите, (2)
%%"от" вм. "на" - по записа

момите, още момците,

и от десето пристигна (2)

хубава мома Драгана
\kray

с по-малък брайна Ивана.

Драгана бе применена

с бяла риза копринена,

от сино сукно сукманче,

на глава кърпа ленена

и се на хоро хванала,

хванала и заиграла.

Кой както виде Драгана,

всички Драгана гледаха,

гледаха и си думаха,

че била много хубава.

Играли, що са играли,

кога се махна пладнина,

свила се силна ветрушка

в хорото, всред хорището.

Никому зулум не стори,

капка дъжд ни е капнало,

а на Драгана измокри,

измокри, още изцапа

ризата, копринената,

от сино сукно сукманче

и бяла кърпа ленена.

Драгана дума брайно си:

-- Хайди ме, брайне, заведи

на самодивски извори

ризата да си опера,

ризата, копринената,

от сино сукно сукманче

и бяла кърпа ленена!

Иван Драгана заведе

на самодивски извори,

че се наведе Драгана

ризата да си опере,

ризата, копринената,

от сино сукно сукманче

и бяла кърпа ленена.

Че от извори излезе

една мома самодива

и на Драгана думаше:

-- И да се переш, Драгано,

пак ще те вземем, Драгано!

Драгана мома погледна: 

дорде си дума продума,

и се от душа раздели.

Всички Драгана гледаха,

гледаха и оплакваха.
\end{multicols}

\sing{Пяла Мария Янкова Христева}
\livePlace{с. Динево}
\area{Хасковско}
\year{1892}
\bornPlace{с. Стамболийски}
\bornArea{Хасковско}
\re


