%Стояновата майчица
%На моабет
%Джиджев:трапезни

\begin{multicols}{2}
Стояновата майчица,

тя на Стояна думаше:

-- Стояне, синко Стояне, 

нали ти мама думаше:

``Не са, Стояне, записвай

в дружбата, земеделската, 

в дружбата за председател!'' 

Снощи вуйчо ти престигна

от София града голяма,

ново вуйчо ти донесе -- 

Сговора на власт минали

и Стамболийски хванали,

върли го мъки мъчили

и теб, Стояне, търсили. 

Стоян мами си думаше:
\kray

-- Не слушай, мамо, хората,

дето ще кажат за мене

``нехранимайка излезе''!

Дорде си Стоян издума,

камион с войска пристигна,

двора в обсада остана

и са Стояна хванали,

черни му върви развили,

назад му ръце вързали

и в камиона качили,

в Стара Загора отишли,

там си Стояна убили. 
\end{multicols}

\sing{Пяла: Стойка Иванова Вълчева}
\village{с. Межда}
\area{Ямболско}
\year{1932}
\re

%Пяла: Стойка Иванова Вълчева, с. Межда, Ямболско, род. 1932 г. 
%Записал: Тодор Джиджев. 


