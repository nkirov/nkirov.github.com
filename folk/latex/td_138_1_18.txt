%Лельо Раде ле, Раде ле
%Хороводна (сякогаш)
%Джиджев:хороводни

%%добавям (сякогаш) от ръкописа и машинописа

\begin{multicols}{2}
-- Лельо Раде ле, Раде ле,

ти надеш ли се, лельо льо, (2)

батю ти Кольо да дойди,
%%"да дойди" вм. "да си дойди" - заради стиха 5 + 3

армаган да ти донесе -- 

на снага, лельо, хустанче (2)
%%вм. "на тънка снага хустанче" - по записа

на кръста сърма коланче, (2)
%%"кръста" вм. "кръсле" - по записа, за яснота, да не измисляме дума
%%чува се: сърмено НК

на бяла шийка герданче,

на ръки гримни сребърни?
\kray

-- Надем се, буле, надем се

батю Кольо да си дойди,

армаган да ми донесе!

-- Нимой се наде, лел' Раде,

батя ти турци фанали,

биволето му продали,

биволе с кола железна,

нега в тъмница хвърлили!

Рада си жално заплака,

отвънка село излязла,

разпаса пояс от кръста

и се на дърво обеси.

Че се батю хи зададе

с биволе кола железна,

на Рада носи армаган.

Га виде Кольо сестра си,

жално си Кольо заплака

и я от дърво отвърза,

та си я качи на кола

и у дома си занесе.

Като я виде буля хи,

жално си, милно заплака

и си на Раде нареди:

-- Я те излъгах, лельо ле!
\end{multicols}

\ed{Сърма тур. 'тънки посребрени или позлатени медни жички за шев и бродерия; 
нишка от злато, сребро или друг метал за шев и бродерия'. 
}

\sing{Пяла Мария Янкова Христева}
\livePlace{с. Динево}
\year{1892}
\bornPlace{с. Стамболийски}
\area{Хасковско}


