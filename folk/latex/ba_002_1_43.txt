%Сдумали ми са, сдумали
%Хороводна (пее се на мегдана)
%Джиджев:хороводни

%%(пее се на мегдана)

\begin{multicols}{2}
Сдумали ми са, сдумали
%%предлагам "сдумали"

четери моми й три булки

да идат пръст да копаят

на Гердямската пръстница.

Мама на Гана думаше:

-- Гано мо, мила мамина,

мо, иди, Гано мо, иди

и ти пръст да накопаеш!
\kray

Гана мама си думаше:

-- Мари мамо, мила мамо,

аз не ща, мамо, да ида

лоша съм съня сънила,

че ние, мамо, ходихме

на Гердямската пръстница,

ходихме пръст да копаем,

пръстта са гюрна, събори,

събори, че на затисна,

като на, мамо, 'звадиха,

всичките бяха умрели,

сал мене жива 'звадиха!

Мама на Гана думаше:

-- Мо, иди, Гано мо, иди,

секи сън, 'ко бе казувал,

жив човек не оставаше!

И Гана за пръст отиде

с нейните верни хайчици.

Като на пръстта отишли, 

зели са пръст да копаят,

пръста са гюрна, събори,

събори, та ги затисна.

Че кой ги, холан, извади? --

тоз Петър Дилиормански,

той си от оран идеше,

с черясло пръстта разкопа,

с лемеша си я разрина,

една ги по една вади,

най-подир Гана извади.

Сичките живи и здрави,

сал Гана беше умряла.
\end{multicols}

\ed{Гердямската -- може да е от: 
с.\,Гердеме, дн. Питово, общ.\,Нова Загора, обл.\,Сливен; 
с.\,Гердеми, дн. Хлябово, общ.\,Тополовград, обл.\,Хасково; 
с.\,Гердеме, дн. Ясеново, общ.\,Руен, обл.\,Бургас; 
с.\,Гердеме дере, дн. Речица, общ.\,Руен, обл.\,Бургас; 
с.\,Гердима, дн. Нова надежда, общ.\,Хасково. }

\sing{Пял Стоян Иванов Вандов}
\year{1908}
\village{Кортен}
\area{Сливенско}


