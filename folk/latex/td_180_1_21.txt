%Слънцето трепти, зайдева
%На моабет
%Джиджев:трапезни

\begin{multicols}{2}
Слънцето трепти, зайдева, 

Сяро си конче сидлаи --

сини го сидла йоседли, (2)

с пъстри го смоци припаса,

на добра пътя ша върви. 

Вървял йе Сяро, Сяро льо,

до средипътя той опрял --

на пътя сиди момиче, (2)

момиче, русо Русанче,

скъсано, низакърпено,
\kray

рошаво, неоплетено. 

Сяро момиче думаше:

-- Добър ти вечер, момиче,

що сидиш тука на пътя

скъсано, незакърпено,

рошаво, неоплетено?

Момиче дума на Сяро:

-- Сяро ле, младо юначе,

като ма питаш, да кажа,

да кажа, да те не лъжа 

що сида тука на пътя: 

аз ни съм русо Русанче,

ми най съм черната чума --

по-скоро назад са върни

и на майка си ти кажи:

``Постилай, мамо, дибело,

дибело, мамо, завивай,

три дни, мамо, ни откривай,

люта ма треска отресе!''

Сяро са назад повърна,

право във тях си отишъл

и на майка си продумал:

-- Постилай, мамо, дибело,

дибело, мамо, завивай!

Тя му дибело послала

и го дибело завила. 

Дорде петлите попели,

попели и да повторят,

Сяров'та стара майчица,

тя си е Сяро отвила,

Сяро са с душа раздели. 
\end{multicols}

\sing{Пяла: Радка Стоянова Кицова}
\village{с. Бояджик}
\area{Ямболско}
\year{1929}
\re

%Пяла: Неделя Вълчева Колева, с. Бояджик, Ямболско, р. 1925 г. 
%Записал: Тодор Джиджев. 


