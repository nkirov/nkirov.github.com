%Мама Стояна заглави
%Сватбарско хоро (``на меденците'')
%Джиджев:сватбарски

\begin{multicols}{2}
Мама Стояна заглави,

в петък го мама оглави,

в събота кума калеса,

в ниделя булче доведе.

Кога в пон'делник сутринта 

булче при кума тръгнува

от кума прошка да вземе,

със зълва и със подзълва,
\kray

кога са назад върнали,

Петкана булка хубава

порони сълзи по лице. 

Стоян Петкана думаше:

-- Любе Петкано, Петкано,

що рониш сълзи по лице:

даль ти лефтерско домиля

иль са за мама затъжи,

дали не ти съм на сърце?

Петкана дума Стояна:

-- Любе Стояне, Стояне,

нит ми лефтерско домиля,

нит са за мама затъжих,

ти си ми, любе, на сърце,

като ма питаш, да т' кажа:

кога бяф детье на три дни,

три наръчници дойдоха --

първата, любе, нарица:

``Хайде да вземем детенце, 

да разплачеме майка му!'';

втората, любе, нарица:

``Да оставиме детето!

Хайде да вземем майка му,

сираче да го оставим!'';

третата, любе, нарица:

``Да оставиме детето,

да оставим и майка му,

нека го гледа, изгледа,

голяма мома да стане,

майка хи да я ожени!

Да земем булче под було, 

да разделиме два млади,

да разплачеме две майки,

да зачерниме два дома!''

Га вчера под венчилата,

трите насреща стояха,

на мене глава въртяха. 

Това Петкана издума 

и са със душа раздели. 
\end{multicols}

\sing{Пяла Здравка Димитрова Делчева (Попконстантинова)}
\village{с. Любеново}
\area{Хасковско}
\year{1901}
\re

%%на края на песента в ръкописа е дадена бая информация за семейството на информаторката

%Пяла: Здравка Димитрова Делчева (Попконстантинова), с. Любеново, Хасковско, р. 1901 г. 
%Записал и нотирал: Тодор Джиджев. 


