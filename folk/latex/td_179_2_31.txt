%Кумувал беши кум Богдан
%На трапеза (по сватби)
%Джиджев:трапезни

\begin{multicols}{2}
Кумувал беши кум Богдан,

кумувал, пък ни прощавал,

прощавал, пък ни кръщавал,

кръщавал, пък ни обличал. 

Станали девет кумици,

девет кумици за прошка,

Богданца, булка хубава,

тя си на Богдан думала:

-- Богдане, куме Богдане,
\kray

хайди двамата да идем

на Осман пазар панаир,

на кумици прошка да купим!

Чи са на пазар йотишле,

девет са бакъра купили,

във всеки бакър по сахън,

във всеки сахън по тасче,

във всяко тасче по алтън. 

Кът са назад върнали

и си във тях си йотишле,

и си кумици калесали,

девет кумици на прошка. 

Кумици и деверици

тръгнали из пътя и вървят,

една си друга думали:

-- Като в кумове идиме,

ще на кума да полейем!

Най-малката кумица,

кумица Богданица,

тя на етърви думаше:

-- Ний като в кум идиме,

я ще го навън извикам, 

навънка да му полея,

вий, мойте девере,

вий ще навънка да излейте, 

главата да му отрежете,

парите да му земите!

Чи са кумове йотишле,

чи са в къщи йовлеле,

чи са и насядали,

кумицата Богданица,

тя си на кума думаше:

-- Куме ле, куме Богдане,

нашето й село адетя,

кума навънка да излей,

аз ще му вънка полея!

Чи стана Богдан, излезе

кумица да му полява,

девери навън излели,

на Богдан глава отрезали!
\end{multicols}

\ed{Осман пазар -- с.\,Осман пазар, дн. гр.\,Омуртаг, обл.\,Търговище. }

\sing{Пяла: Велика Стоянова Пенкова}
\village{с. Овчи кладенец}
\area{Ямболско}
\year{1913}
\re

%Пяла: Велика Стоянова Пенкова, с. Овчи кладенец, Ямболско, род. 1913. 
%Записал: Тодор Джиджев. 


