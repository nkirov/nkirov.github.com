%Два царя, мамо, два царя
%На хоро (всякога)
%Джиджев:хороводни

\begin{multicols}{2}
Два царя, мамо, два царя,

два царя бой въздигнали, (2)

те са жандаре пратили, (2)

на всяко село жандаре, (2)

на нашто село старшия --
\kray

кой има син, да писува,
%%трябва да е "кой" - и според сричките, и според смисъла

и който няма, да пише!

Чорбаджи Ваньо син няма

той има девет дъщери,

най-мънинката Тодорка,

тя на баща си продума:

-- Баще ле, Ваньо чорбаджи,

ти иди в сряда на пазар,

купи на мене хранен кон

и един пушка бойлия,

и дълга сабя френгия!

Салдате в сряда тръгнали,

Тодорка в петък тръгнала

и ги на с'пътя стигнала.

Салдатето са спогляват:

``Каква е сая гидия -- 

снагата мяса юначе,

в лицето мяса девойка?!

Хайдете да я заведем

във зюмбюл бахча хубава,

там има китки сякакви: 

ако едничка откъсне

и я на страна закичи,

тогав йе, гиди, юначе; 

ако букетче откъсне 

и го на глава закичи,

тогав йе, гиди, девойка!''

Кога я в бахча завели,
%%"я" вм. "е" - според ръкописа

набрала букет различен

и го на глава закичи -- 

познали, че е девойка.

\end{multicols}

\sing{Пяла Лозка Делчева Арабаджиева}
\village{с. Кралево}
\area{Хасковско}
\year{1921}
\bornVillage{с. Корен}
\bornArea{Хасковско}

%Пяла Лозка Делчева Арабаджиева от с. Кралево, Хасковско, род. 1921 г. в с. Корен, Хасковско.

