%Де калеса Богдан юнак
%Коледарска (на мома или на ерген)
%Джиджев:коледарски

\begin{multicols}{2}
Де калеса Богдан юнак

\uu{Богдане ле, коладе ле,}

вред по света юнаците!

Кат калеса и са върна,

че приготви дор сто мери,

дор сто мери руйно вино

и педесе баш ракия,
%%баш вм. върла - по муз. запис, за сричките
%%чува се: пидесе НК
\kray

деветгодишна ялова крава,

девет пещи бели хлябове.

Свървили са събор-йотбор,

събор-йотбор, все юнаци,

не знаеха кой му й двора,

кой му й двора Богдан юнак.

Че опрели до едно двори,

с коли, пръти заградено:

колите му позлатени,

прътите му посребрени,

портите му чемширови,

на портите подперките,

дор два змея превесени;

по двор ходи малка мома,

по двор ходи, снага кърши,

снага кърши като фидан,

коса реди като лози,

очи черней кат череши,

лика белей като пряспа,

като пряспа на балкана,

дваж превята, триж пресята.

Отговарят събор-йотбор,

събор-йотбор, все юнаци:

-- Ой та тебе, малка моме,

где седи Богдан юнак,

где седи, кой му й двора?

Отговаря малка мома:

-- Твърде й личен Богдан юнак,

твърде й личен, та й приличен:

дворите му заградени,

с коли, пръти позлатени,

портите му чемширови,

на портите подперките,

дор два змея превесени,

превесени, обесени --

тоз му й двора Богдан юнак,

тоз му й двора, я върете!

Свършиха се събор-йотбор,

зарадва се Богдан юнак,

приготви златни трапези,

да си ядат, да си пият.

Не са яли, не са пили,

най си гледат малка мома.

Отговаря Богдан юнак:

-- Ой вай вази, събор-йотбор,

я вий яжте, я вий пийте,

не гледайте малка мома,

та й на мене милна сестра,

а на вази посестрима!

Тебе пеем, богу славим,

тази вечер, на Коледа!
\end{multicols}

\ed{Подперките -- вер. диалектна форма на ``подпорки''.}

\sing{Пял Гроздю Русев Пехливанов}
\village{c. Бояджик}
\area{Ямболско}
\bornYear{1924}
\rec

%Пял: Гроздю Русев Пехливанов, от с. Бояджик, Ямболско, р. 1924 г. 
%Записал: Тодор Джиджев. 

