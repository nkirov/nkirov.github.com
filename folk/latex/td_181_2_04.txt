%Пустото вино червено
%На моабет
%Джиджев:трапезни

%%колебание Стуян - Стуен в песента, предлагам да оеднаквим на Стоян

\begin{multicols}{2}
Пустото вино червено,

който ни пии, добря е,

който го пии, зля струва.

Снощи се Стоян понапил

в София града голяма
%%чува се: голяма НК

на Кънчевото дюкянче,

а че са Стоян похвали

пред турци и пред българи,

че има кончи бягато

и има булчи хубаво.

Турчин се каил не стана,

право при Стоян йотиде

и на Стояна думаше:

-- Стоене, момче глупаво,

как смеиш да са похваляш

при мойте сиви атове

със твойто кончи бягато;

и с твойто булчи хубаво
\kray

при мойте девет кадъни?!

Ай да се на бас хваниме,

кушия да си пуснеме: 

щом ма, Стоене, заминеш,

аз ще, Стоене, харижа

моето двори широко

със мойте девет кадъни

и мойте сиви атове,

и мойта глава юнашка; 

ако та ази замина,

ще ми, Стоене, подариш

твоето конче бягато

и твойто булче хубаво!

Българи на крак станаха

и на Стояна думаха: 

-- Хващай се на бас, Стоене: 

твойто конче по-убаво,
%%по-убаво вм. пубаво - по смисъл, трябва и сричка

ний ще си баса спечелим,

на турчин глава ще вземем!

Като са на бас хванаха,

Стоян си във тях отиде,

всичко на булче разправя

и легна Стоян, че заспа.

Булче си жално заплака,

право при конче отиде,

със бял го ориз назоби,

с руйно го вино напои

и си на конче разправа,

конче със крака ровеше.

Сутрин'та, кът са й съмнало,

българи конче седлаят,

булче му петна даваше

и на Стояна думаше:

-- Да си петната привържеш,

да н' ти са очи напрашат,

да му юздите объркаш,

да го хатове изминат!

Турци хатове седлаят

и са под мустак подсмихват.

Кат за кушия тръгнали,

голям са й народ събрало,

паша на чардак седеше

и със бинокъл гледаше.

Като кушия пуснаха,

конче са малко повъзпря,

Стоян си сложи петната,

че като й конче хукнало,

то си атове стигнало --

когото стигне, хапи го,

'ку ни го хапи, ритни го.

Паша на чардак седеше

и на народа думаше:

-- Силна са й буря задало --

дали са мойте атове

или я Стоян с кончито?

Доде си паша издума,

конче във халай изцвиля,

българи Стоян снимаха

и му кончето развеждат.

Паша от чардак слизаше,

право при Стоян отиде

и го по рамо тупаше: 

-- Аф'рим, Стоене, машалла,

на теби й на кончето ти,

сичко ти ази харизвам

сал ми главата остави!

Стоян на турчин думаше:

-- Халал да ти е всичкото,

но искам да ти докажа

с българин шега не бива,

с мене и със кончето ми!
\end{multicols}

\ed{%%Петно -- може би от черковнославянската дума ``петно'' 'шип, шпора'.\\
Халай -- диалектна форма от ``алай'' 'парад'; 'полк'. В случая: ``от халай'' 'сред другите'.\\
Петна, петната -- може би видоизменена дума от ``петалo'' 'подкова'.\\
Колебание Стоян -- Стоен.
}

\sing{Пяла: Радка Стоянова Тодорова}
\village{с. Бояджик}
\area{Ямболско}
\year{1924}
\bornVillage{с. Кермен} 
\bornArea{Сливенско}
\re

%Пяла: Радка Стоянова Тодорова, с. Бояджик, Ямболско, р. 1924 г. в с. Кермен, Сливенско. 
%Записал: Тодор Джиджев. 


