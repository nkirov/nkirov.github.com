%Калеса Стоян, Стойене
%Хороводна (пее се на мегдана)
%Джиджев:хороводни

%%(пее се на мегдана)

\begin{multicols}{2}
Калеса Стоян, Стойене, (2)

девет кумички на прошка

и девят сестри на гости.

Се му на гости отишле

и се са му докарали 

дор два, дор три вакли овна 

и два, и три не са вакли. 

Седнали да ядат, да пият, 

яли са, още пили са, (2)

до нощи, до полунощи,
\kray

дете за вода заплака, 

дете, момче сестряно му.

За зло са вода не найди, 

за добро ша са намери -- 

грабна Стоян пръсти стомни, 

на чешма за вода отиде. 

Там си намери, завари (2)

три жени, три магьосници, 

те на чешмата седяха, 

върла магия правеха, 

в ръшето вода сипеха,

месеца в пола държаха, 

като дете го къпеха.

Че кои ли са тез жени? -- (2)

Първата била баба му, 

втората била леля му, 

третата била вуйна му. 

Като го видя баба му, 

тя са за очи залови 

и на Стояна думаше: 

-- Бре, що щеш тука, Стояне, 

тъй ли са ти тук намери?! (2)

По-скоро да си отидеш, 

мама ти да те лекува -- 

на зелен гущер ядов'ти, 

на пипилешка главата 

и на пъстър смок сърцето! 

Дор са петлите не пели 

и той са назад повърна, 

като във двора олазя, (2)

петлите крила трепнали, 

дорде във къщи олезе, 

и петлите са пропели. 

Стоян го глава заболя, 

люта го треска отресе. 
\end{multicols}

\sing{Пял Стоян Иванов Вандов}
\year{1908}
\village{Кортен}
\area{Сливенско}


