%Рано ми рани млад Тодор
%На моабет
%Джиджев:трапезни

\begin{multicols}{2}
Рано ми рани млад Тодор,

рано ми, на ден Гергьовден,

та си кончито осидла (2)

и си кончито възседна. 

Отиди Тодор, отиди

нивите да обиколи,

ниви и росни ливади, 

бързо са Тодор завърна. 

Иленка булка хубава,
%%"Иленка" вм. "И легна" - възстановявам смислово; по записа и тефтера

Иленка Тодор попита:

-- Тодоре, първо винчило,

хубави ли са нивите

тази година, Тодоре,

хубави ли са нивите,

ниви и росни ливади?

Тодор Иленка думаше: 
%%да се уеднакви: Иленка или Еленка! НК

-- Либи Илено, Иленке,

ниви са, либе, хубави,

че кой ще да ги пожъне;
\kray

ливади, либе, хубави,

чи кой ще да ги покоси,

като сме само двамката?

Иленка Тодор думаше: 

-- Либи Тодоре, Тодоре,

и тва ли да та науча,

я си кончито възседни,

па си жътвари намери,

жътвари, още косачи!

Тодор Иленка послуша,

па си кончито оседла

и си кончито възседна.

Отиди Тодор, отиди

и си жътвари намери,

жътвари, още косачи,

па и Тодора заведи

на тая нива голяма,

и си косачи заведи

по тия росни ливади. 

Тодор са връща при жътвари,

отдалеч са Тодор позапря.

Като го видя Марийка,

Марийка, чакъмджийката,
%%чакъмджийката вм. чакомджийката - спорно разчитане; но е от "чакъм"

Марийка, драгоманката,

тя си Тодора думаше: 

-- Тодоре, виден болярин,

сичко ти й, Тодоре, хубаво,

ала ти й булче хем черно,

хем черно, Тодоре, хем грозно --

я си булчето погуби,

двамата да са земиме!

Тодор Марийка думаше: 

-- Как жа си булче погуба,

кога се двама зимахме,

от нищо нищо нямайми, 

двама си сичко събрахми,

а сига да я погуба?!

Марийка Тодор продума: 

-- Тодоре, виден болярин,

я си булчето погуби,

чи двама да се земиме!

Тодор си у тях отиди,

тъжен, Тодор, хем кахърен,

Иленка, булка хубава,

бързо на двори излиза

и си Тодора посряща,

и си на Тодор думаше: 

-- Тодоре, първо венчило,

защо си тъжен-кахърен --

дали жътвари ни жънат

или косачи ни косът?

Тодор Иленка думаши: 

-- Иленке, булка хубава,

жътвари жънат нивите,

косачи косът ливади,

я хайде в къщи да идем,

ти земи бяла паница,

та иди долу в мазата,

наточи вино чървено

двамата да си пийнеме!

Иленка, булка хубава

отишла долу в мазето,

наляла вино чървено; 

таман навънка излиза,

и Тодор иди насреща. 

Тодор я в мазе повърна,

па \'{и} главата отреза. 

Иленкина глава скачаше,

трапен \'{и} език думаше: 

-- Тодоре, първо венчило,

какво ти сторих-направих,

та ми главата отряза?

Доде Тодор да излезе,

косачи идат от ливади,

косачи влизат сред двори

и на Тодора викаха: 

-- Тодоре, виден болярин,

какво си богу съгрешил,

та ти ливади изгоряха?

Жътварки идат от жътва 

и си от порти викаха: 

-- Тодоре, виден болярин,

какво си бога съгрешил,

та и Марийка, Тодоре,

сряд нивата изгоря?

Тодор са чуди и маи

какво да стори-направи -- 

Тодор са много разгневи,

извади ножче френгия,

та се във сърце убоде: 
%%се вм. си - за яснота; в ръкописа - колебание у Джиджев

-- Лежи, Иленке, да лижим

двамата, либе, със тебе,

двамата заедно да лижим!
\end{multicols}

\sing{Пяла Тота Илиева Кутанска}
\year{1909}
\village{с. Борец}
\area{Пловдивско}
\rec


