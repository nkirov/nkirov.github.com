%Огрели са три месеца
%Коледарска (на трима ергени)
%Джиджев:коледарски

%%добавям "(на трима ергени)" - по муз. запис

\begin{multicols}{2}
Огрели са, \uu{колади ле,} три месица, \uu{колади ле,}

то не било три месица,

най са били трима братя, 

излезли са да са хвалят
\kray

чи че й име най-хубаво,

най-хубаво, най-прочуто

надалеком и нашироком. 

Похвали са най-голям братец:

-- Мойто й име най-хубаво,

най-хубаво, най-прочуто

надалеком, нашироком:

аз си имам татък долу,

на Марица воденица,

воденица с три камъка, 

с три камъка, с три хамбаря,

с три хамбаря бяло жито!

Обади са втори братец: 

-- Мойто й име най-хубаво,

най-хубаво, най-прочуто

надалеком, нашироком: 

аз си имам татък долу,

татък долу в Цариграда

три дюкяна праматарски!
%%праматарски вм. праматорски - вер. правописна грешка

Похвали са най-малък братец:

-- Мойто й име най-хубаво,

най-хубаво, най-прочуто

надалеком, нашироком: 

аз си имам татък горе

в планината, в равнината

триста юнака с три байрака!

Де ги чуха върли турци,

уловиха ги, вързаха ги, 

помоли са най-малък братец:

-- Ой вай вази, върли турци,

вий ми ръце отвържете

да извадя меден кавал, 

да засвиря на погина,

че ще погинат трима братя!

Излъгаха са върли турци,

върли турци анадолци,

отвързаха му десна ръка,

той извади меден кавал,

не засвири на погина,

най засвири на помама,

та повика триста юнака. 

Събрали са триста юнака, 

че уловили върли турци, 

че им глави изрязали, 

отърваха трима братя. 

Обади са най-малък братец:

-- Ой ва вази, мои братя, 

видяхте ли чие й име

най-хубаво, най-прочуто

надалеком, нашироком?!
\end{multicols}

\sing{Пял: Стоян Иванов Вандов}
\village{c. Кортен}
\area{Сливенско}
\year{1908}
\rec

%Пял: Стоян Иванов Вандов, р. 1908 г., с. Кортен, Сливенско. 
%Записал: Тодор Джиджев.


