%Де гиди Бозул войвода
%На моабет
%Джиджев:трапезни

%%мисля, че в нотите името трябва да се промени от Бозул на Бозул
%%навсякъде: в тефтера, в машинописа и под нотите е Бозул НК

\begin{multicols}{2}
Де гиди Бозул войвода!

Посъбрал Бозул, понабрал

до триста млади юнака,

че ги е Бозул подводил

из гори и по планини.

Ходили девет месеца,

никакъв кяр са нямали,

на Бозула са наеди,

той си самичък остана

и из гората ходеше. 
\kray

Както си Бозул ходеше

из чести гори зелени,

намери Бозул, намери

Вълково малко овчарче,

на мрямор камен седеше

и с меден кавал свиреше,

вакло си стадо пасеше. 

Бозул овчарче думаше:

-- Вълково малко овчарче,

на Вълка чорбаджиина,

много му здраве занеси --

да пече в пещи хлябове,

да заколи крава ялова,

да наточи буре с ракия

и бомба с вино цървено,

и да ми, Вълко, напълни

ярешка кожа с грошове,

припълна с жълти желтици!

Утре вечер съм му на госте

със триста млади юнака:  

ако ли не ми наготви,

на всички глави ще взема!

Уплашило се овчарче,

рано си стадо закара,

на Вълка здраве занесе. 

Га се във къщи събрали,

седнали, та вечеряли,

станали, та са легнали,

легнали, сладко заспали,

а Вълка сън не хванало --

той си по двори ходеше,

глава си с вода квасеше,

никой го ни е усетил,

усетила го най-малка,

най-малка снаха Марийка,

тихом си Вълка питаше:

-- Защо си, свекре, кахърен,

дали ни сме ти на сърце?

Вълко Марийка думаше:

-- Снахо Марийко, Марийко,

от девет снахи най-малка,

ти ми си, снахо, най-драга,

как да си кажа кахъра? --

Нашето малко овчарче

лошо ми здраве донесе

от Бозула страшен войвода --
%%Бозул вм. Бозул

утре вечер ми е на госте

със триста млади юнака:

каквото иска, има го,

има го, ще го дадеме,

чудя се, снахо, откъде,

откъде да му вземиме

ярешка кожа с грошове,

припълна с жълти желтици?!

Марийка дума на Вълка:

-- Свекре Вълко льо, чорбаджи,

не бери тежки кахъри,

другите, свекре, етърви

да печат пещи хлябове,

да готвят гозби за госте,

на мене, свекре, остави

виното и ракията!

Всичкото било готово

и Бозул дойде на госте

със триста млади юнака --

двора се с госте напълни,

дойдаха, наред седнаха,

на баша -- Бозул със Вълко,

сладко едяха й пиеха,

Марийка наред служеше,

служеше и хми пееше. 

Пяла хми и ги служила,

докат ги всички опила,

опила и омаила,

че на девере думаше:

-- Грабвайте брадви и колове,

всичките да изтрепиме!

И си на Вълка думаше:

-- Пък ние, свекре, със тебе

на Бозула да дадеме

ярешка кожа с грошове,

припълна с желти жълтици!

Че са хванали Бозула,

та му Марийка отряза

десна ръка над лакътя,

лява нога под коляно,

отряза му й двете уши,

извади му ляво око. 

От болки Бозул пищеше

и на Марийка думаше:

-- Марийке, снахо Вълкова,

много на лесно измами,

я ми отрежи главата!

А Марийка му думаше:

-- Сега ще ходиш, Бозуле,

с ярешка кожа да просиш,

да я напълниш с грошове,

да я препълниш с желтици!
\end{multicols}

\sing{Пяла: Мария Янкова Христева}
\year{1892}
\village{с. Динево}
\area{Хасковско}
\bornVillage{с. Стамболийски}
\bornArea{Хасковско}
\re

%Пяла Мария Янкова Христева, с. Динево, Хасковско, р. 1892 г. в с. Стамболийски, Хасковско. 
%Записал: Тодор Джиджев. 

