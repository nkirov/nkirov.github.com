%Какво съ й хоро завило
%Хороводна (на мегдана)
%Джиджев:хороводни

%(на хоро на мегдана)

\begin{multicols}{2}
Какво съ й хоро завило,

завило и заиграло (2)

в Инджекьовската кория?! --

До всяка мома и момък,

до Мара Стоил играе,

играят и си хортуват.

Мара Стоилу думаше:
\kray

-- Стоиле, любе Стоиле,

дай ми, Стоиле, парите,

парите, двата кюмеря,

че буля ша ми угади,

на батя ша ма обади,

бати ми глава отризва,

както на пиле петровче,

на шаро агне гергьовче!

Тамам си Мара туй дума,

и хорото се й скъсало,

скъсало, та се й пръснало,

всяка си във тях отиде,

и Мара си в тях отиде.

Грабнала й бели бакъри,

за студна вода отиде,

там си Стоила завари

със друга мома се любят.

Мара ми, мома хубава,

остави медни бакъри,

че се й в кладенеца хвърли,

хвърли, та се и удави.

От севда човек умира,

умира или с' удавя.

~~
\end{multicols}

\ed{Инджекьовски -- може да се отнася до: 
с.\,Индже кьой, дн. Горово, общ.\,Сунгурларе, обл.\,Бургас; 
с.\,Индже кьой, дн. Стоил войвода, общ.\,Нова Загора, обл.\,Сливен; 
с.\,Индже кьой, дн. Тънково, общ.\,Несебър, обл.\,Бургас; 
с.\,Индже кьой, дн. Тънково, общ.\,Стамболово, обл.\,Хасково.\\
Кюмеря -- диалектна форма от ``кемер'' тур. 'кожен пояс или кесия за носене и пазене на монети'.
}

\sing{Пял Стоян Иванов Вандов}
\year{1908}
\village{Кортен}
\area{Сливенско}


