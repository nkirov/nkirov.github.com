%Пременявай се, Тодорке
%На моабет
%Джиджев:трапезни

\begin{multicols}{2}
-- Пременявай се, Тодорке,

по-често край нас минавай,

дано те мама хареса (2)

за снаха, за добро чедо!

Тодорка дума Тодорча:

-- Любе Тодорчо, Тодорчо,

твоята стара майчица,

лоши е думи думала,
\kray

че ме не щяла за снаха!

Тодорчо дума Тодоркя:

-- Я ставай, любе, след мене,

у нази, любе, да идем!

Станали, та са тръгнали,

Тодорчовата майчица,

тя ги на двора чакаше,

във ръце чаши държеше,

чашите пълни със вино,

и на Тодорка подава.

Тодорка дигна и пийна,

падна на земя Тодорка,

Тодоркината глава фъркаше,

меден \'{и} език думаше:

-- Любе Тодорчо, Тодорчо,

нали ти казвах, Тодорчо,

че майка ти ме не иска

за снаха, за добро чедо!

Тодорчо сълзи порони,

извади ножче острено

и са във сърце прободе. 
\end{multicols}

\sing{Пяла: Еленка Колева Христова}
\village{с. Лешниково}
\area{Харманлийско}
\year{1928}
\re

%Пяла: Еленка Колева Христова, с. Лешниково, Харманлийско, р. 1928 г. 
%Записал: Тодор Джиджев. 


