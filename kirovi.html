<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta content="text/html; charset=UTF-8" http-equiv="Content-Type">
  <title>kirovi</title>
</head>
<body>
<div style="text-align: center;"><font size="+2">Кратки данни за рода
Кирови - с. Лик, община Мездра, <br>
написани от<br>
Киро Николов Киров (1925-1999) през 1998 година.<br>
<br>
</font></div>
<font size="+1">      <span style="font-style: italic;">  Сведенията за фамилията Кирови са
написани на основание на лични
разговори с дядовците от тази фамилия и от спомени на възрастни
роднини, близки и съседи.</span></font><br>
<font size="+1">    Коренът на фамилията започва от
голям род от 9 души братя и една сестра - неуточнено кога по време.
Името на рода е Деветаците от който произхождат няколко фамилии в
селото - Йоловци, Гоцовци, Бояджийте, Космаровци, Кировите и др.
Най-много сведения имам от това, което ми е казвал моя дядо Киро
(1865-1956). Той ми казваше имената на двама  негови дядовци -
прадядо Нецо и дядо Герго. Баща му се е казвал Христо. А рода им е
носел имена Деветаци, Йоловци, Итаци и последно Кирови, което
продължава и до днес. Кой кога е роден от мойте прадядовци не се знае,
но като имам пред вид, че:<br>
    - дядо Киро е роден 1865 г.,<br>
    - баща ми Никола е роден 1901 г.,<br>
    - аз съм роден 1925 г.,<br>
    - синът ми Николай е роден 1952 г.,<br>
    - внук ми Кирил е роден 1982 г.,<br>
т.е. в един век - четири поколения, то можем да предположим, че
най-стария дядо Нецо е роден някъде в края на 18 век или началото на 19
век. Не е уточнено и кой - дядо Нецо или дядо Герго е брат от
Деветаците. Знае се, че деветте братя са били будни, буйни и са имали
чести свади с турските власти. Запазени са писмени документи, в които
моя дядо се е водел Киро Христов Гергов, а някъде и Киро Христов
Йоловски. Така, че тези имена на мойте прадядовци са точни. Знае се още
с положителност, че дядо Христо (Ито) е имал брат дядо Йоло, който
създава рода Йоловци, който и сега съществува в селото.<br>
    Дядо ми Киро има само един брат - Васил, починал
през 1935 г. (аз го помня). Той има син Христо - на 87 години с двама
сина - Цветан и Васил. Васил има семейство и дъщеря Христинка.<br>
    Дядо Киро има 5 деца - Мария, Христо, Никола, Цвятко
и Ценка. Всички създават семейства, имат поколения - деца и внуци.
Мойта баба Пена (първата съпруга на дядо Киро) е от рода Велчовци и е
починала през 1918 г. Дядо ми се жени втори път за  баба Мария от
рода Ланджовци, но с нея нямат деца.<br>
    Най-старата ми леля - Мария (Мика) се омъжва в рода
Цановци - има деца, внуци и правнуци - родът продължава. Чичо ми Христо
има син и две дъщери, внуци и правнуци. Синът му Цвятко има син Христо
и две дъщери. Христо има син Пламен, който ще продължи рода на
фамилията Кирови. Другият ми чичо Цвятко създава семейство и има син
Иван (Вандо) - той има син Цветан и дъщеря Димитрина, която има две
дъщери - Стела и Поля. Леля ми Ценка също създава семейство - омъжва се
в с. Ослен Криводол, в рода Латините. Има син и дъщеря, внуци и
правнуци.<br>
    Другият син на дядо Киро е баща ми Никола. Жени се
през 1920 г. за майка ми Гена Йолова от с. Царевец. Майка ми е от рода
Йончовци - били са 11 деца, 7 от които създават семейства, а 4 са
умрели на различна възръст, без да създадат семейства.<br>
    Най-големият ми вуйчо Васил бе инвалид от войната
(обездвижен един крак), създава семейство, но няма наследници. Вуйчо
Христо също създава семейство без наследници. Вуйчо Мито има три деца -
Христо, Василка и Йото.<br>
    Лелка Мика се омъжва в рода Червенковци - има дъщеря
Ненка и двама синове - Съло и Илия. И двамата създават семейства, имат
деца и внуци. Лелка Станка се омъжва в рода Велчовци - има двама сина
Цоло и Петър и дъщеря Елена. Те имат деца и внуци. Лелка Пена се омъжва
в рода Левичковци - има двама сина: Цвятко - починал като дете и
Кръстьо, който създава семейство и има син Максим и дъщеря Павлинка.
Това е рода на майка ми (съребрена линия).<br>
    Баща ми Никола и майка ми Гена имат 4 деца - Петър,
Мара, Киро (аз) и Ценка. Първите две умират още малки - на 1 и на 3
години. Баща ми има завършен 4 начален клас, а майка ми не е ходила на
училище, за да гледа по-малките си сестри и братя. Аз съм завършил
висше образование в Софийски университет, Физико-математически факултет.<br>
    Никола и Гена се занимават със земеделие. Синът им
Киро е с висше образование; внукът им Николай завършва висше -
математика, аспирантура и работи научен сътрудник в БАН; внучката им
Ива завъшва две висши - математика и икономика и работи като компютърен
специалист в Банка ДСК.<br>
    Аз създавам семейство през 1951 година в с. Лик, а
през 1953 г. семейството се премества да живее в гр. Мездра. Съпругата
ма Дафина е от голям род - Балинете по баща и Рапонете по майка.<br>
    Баща й дядо Иван е останал малък сирак (без баща,
починал през войната), отгледан е от майка си Данка и чичо си Савчо.
Майка й - баба Димитра е дъщеря на дядо Гоцо и баба Тотка. Дядо Гоцо е
бил пристав (финансов чиновник) в няколко общини на Врачански окръг.
Дядо Иван има две сестри - Цона и Дика - те създават семейства, имат
деца, внуци и правнуци. Баба Димитра има сестра Тонка и брат Йоло,
който е лекар. Имат деца, внуци и правнуци.<br>
    Съпругата ми Дафина има 3 сестри: Иванка, живее в
Монтана (Михайловград), омъжена в рода Превалски, има дъщеря Силва и
внучка Биляна; Невена, омъжена в рода Пеловци, има две дъщери Павлина и
Дарина и внуци. Най-малката сестра Тотка е омъжена в рода Рогачите, с.
Галиче, има син Ивайло и дъщеря Калинка, Ивайло има дъщеря Тия.<br>
    Сестра ми Ценка се омъжва в рода Брешковци - има
двама сина Йоло и Иван, които не създават семейства и твърде рано си
отиват от този свят.<br>
    Синът ми Николай се оженва за Нели - гр. Хасково,
която има брат Митко, семейство и две деца - Ваня и Петър. Дъщеря ми
Ива се омъжва в София в рода Драгиеви и има две деца - Йорданка и
Драгослав.<br>
    Във времето, когато се пишат тези данни, фамилията
Кирови се състои от три семейства - дядо Киро и баба Дафина, Николай и
Нели Кирови с деца Кирил и Ива и Ива Кирова Кирова с дъщеря Йорданка и
син Драгослав.</font>
</body>
</html>
