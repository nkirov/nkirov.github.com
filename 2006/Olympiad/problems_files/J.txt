НОВ  БЪЛГАРСКИ  УНИВЕРСИТЕТ
Департамент Информатика
XVIIІ РЕПУБЛИКАНСКА СТУДЕНТСКА ОЛИМПИАДА ПО ПРОГРАМИРАНЕ
13 - 14 май 2006 г.

    Задача J. БИРЕНО ПАРТИ
     Смарти е програмист, който предпочита да си лежи, отколкото да пие бира, което е 
второто най-важно нещо в живота му (и чак тогава идва ред на програмирането). Един ден 
той бил поставен пред следния проблем. На бирено парти домакините били подредили в 
много дълга редица N бутилки бира от K различни вида. Тъй като бил колекционер на 
празни бирени бутилки и нямал в колекцията си нито една бутилка от тези K вида, той 
трябвало да направи нещо, за да си ги занесе в къщи. Но единственият начин да си вземе 
някакво количество бирени бутилки бил, да избере една непрекъсната подредица от тях и 
да ги изпие. Тъй като е много мързелив и му е много трудно да отваря бутилките, решил да 
избере най-късата непрекъсната подредица от бутилки, която съдържа поне по една от 
всичките K различни вида. Смарти е вече достатъчно пиян (нали е на бирено парти) и не 
може да си спомни алгоритъма, който решава тази задача. Затова ще трябва да му 
помогнете, като напишете програма J, която определя позициите в редицата на първата и 
последната бутилки от най-късата непрекъсната подредица, изпълняваща условието. Ако 
има няколко такива подредици, програмата трябва да намери тази, която се среща най-рано 
в редицата.
	Вход
	Програмата трябва да прочете от първия ред на стандартния вход броят T на  
ситуациите, които трябва да обработи. Данните за всяка ситуация са в два реда на 
стандартния вход. На първия са записани числата N и K (1 <= N <= 10000000, 1 <= K <= 13000, 
N.K <= 170000000) разделени с интервал, а на втория – N числа (от 1 до K), разделени с по 
един интервал. 
	Изход
	За всяка ситуация програмата трябва да изведе на стандартния изход две числа – 
номерата на началната и крайната бутилки в подредицата, която трябва да изпие Смарти.
ПРИМЕР 
Вход:
2
5 3
1 3 3 2 1
5 3
1 1 2 2 3

Изход:
3 5
2 5

