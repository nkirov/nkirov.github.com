НОВ  БЪЛГАРСКИ  УНИВЕРСИТЕТ
Департамент Информатика
XVIIІ РЕПУБЛИКАНСКА СТУДЕНТСКА ОЛИМПИАДА ПО ПРОГРАМИРАНЕ
13 - 14 май 2006 г.


	Задача E. Правоъгълници в триъгълник

	В равнобедрен правоъгълен триъгълник са вписани (без припокриване) n правоъгълника 
(0 < n < 200), както е показано на рисунката. Правоъгълниците имат целочислени координати на 
върховете си и са със страни, съответно успоредни на катетите на триъгълника, а върховете им 
лежат върху страните на триъгълника. Напишете програма, която въвежда n и дължината b на 
катета на триъгълника (цяло положително число, по-малко от 2000), и извежда лицето на най-
голямата площ, която може да се покрие с правоъгълниците.

	Програмата трябва да прочете от стандартния вход броя на тестовите примери (не повече 
от 10), след което – данните за всеки тестов пример от отделен ред, съдържащ n и b, разделени с 
интервал. На стандарния изход трябва да се изведат търсените лица, всяко на отделен ред, 
съответно на входните данни.

	Пример.
	 Вход.

	3
	1 1
	1 2
	2 10

	Изход

	0
	1
	33


