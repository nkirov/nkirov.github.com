*НОВ  БЪЛГАРСКИ  УНИВЕРСИТЕТ*
*Департамент Информатика*
XVIIІ РЕПУБЛИКАНСКА СТУДЕНТСКА ОЛИМПИАДА ПО ПРОГРАМИРАНЕ
13 - 14 май 2006 г.
----------

          Задача A. Разрязване на прът

    Метален прът трябва да бъде нарязан на няколко парчета. Цената в
лева за извършване на едно отрязване е равна на дължината на рязания
прът в метри. В даден момент може да бъде правен само един разрез.
Различни стратегии за нарязване водят до различна цена.
    Например да разгледаме прът с дължина 10 метра, който трябва да бъде
нарязан във 2-рия, 4-тия и 7-мия метър. Бихме могли да извършим това
като направим най-напред разрез в 2-ри метър, после в 4-ти метър и
накрая 7-ми метър. Това струва 10 + 8 + 6 = 24 лева. Друг подход може да
бъде да отрежем първо в 4-ти метър, после във 2-ри и в 7-ми метър. Сега
цената е 10 + 4 + 6 = 20 лева.
    Да се напише програма A, която пресмята минималната цена на
нарязване на прът с дадена дължина.

    Вход.
    Входът съдържа данни за няколко пръта. Първият ред за всеки тестов
случай съдържа положително число l < 10^5 , което представлява дължината
на металния прът, който трябва да бъде нарязан. Вторият ред съдъжа
положително число n < 10^4 , задаващо броя на разрезите за този прът.
Следващият ред съдържа n положителни числа c_i , (0 < c_i < l), задаващи
местата, в които трябва да бъдат направени разрезите. Прочитането на
стойност l = 0 означава край на входа.

    Изход.
    Отпечатва се минималната цена на нарязване на съответния прът по
зададения формат в примера.


Примерен вход.
100
3
25 50 75
10
4
4 5 7 8
0 	

Изход.
The minimum price is 200.
The minimum price is 22.



