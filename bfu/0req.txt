Указание за изпълнение и защита на курсова задача

0. Курсовата задача се задава от преподавателя или асистента и
е различна за всеки студент. Тя се състои в написване на програма 
на езика С++.

1. Написаната програма се представя в определения срок на преподавателя
или асистента, написана на хартия или записана на дискета. В първия
случай студентът трябва да въведе текста на програмата в компютър
преди защитата на курсовата задача.

2. Изисквания към програмата:
  а) Програмата се компилира без съобщения за грешки и работи с
тестов пример. Резултатите са верни.
  б) Програмата работи вярно и с други, посочени от проверяващия 
примери при коректно зададени входни данни. Оценява се ефективността
на работа и бързодействието на програмата.
  в) Програмата дава адекватни съобщения за грешки при некоректно
зададени входни данни.

3. Въпроси към студента относно текста на програмата (source):
  а) Обяснения за действието на всеки оператор.
  б) Оценка на ефективността на алгоритъма и на реализацията му.
  в) Оценка на използвани възможности на езика С++.
  г) "Как ще работи програмата, ако ..." (малка промяна на source)

4. Описание - условието на задачата, кратко описание на алгоритъма
(ако е по-труден за устно обяснение), описание на входа и тестовия
пример.
 