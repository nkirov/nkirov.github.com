<HTML>
<HEAD>
<TITLE>Nikolay Kirov - OOPA</TITLE>
</HEAD>
<BODY>
<h2> Обектно ориентирано програмиране: C++</h2> 
<h3>Анотация</h3> 
Обектно ориентирано програмиране е основен курс за студентите 
II и IV курс (трети и седми семестър) от специалност Информатика 
за 2000/2001 уч. година. Основна цел на курса е да се овладеят 
принципите на обектно-ориентираното програмиране, като се използва 
езикът С++.
<P>
В начлото на курса се припомнят основни въпроси, свързани с 
дефиниране  и използване на прости класове - капсулиране на 
данни, функции-членове, конструктор и деструктор, обекти константи
и константни членове на клас, композиция и обекти като параметри 
на функции. Въвеждат се и понятията приятелски функции и приятелски
класове, указател this, статични членове на клас.
<P>
Предефиниране на операции е основна техника в обектно-ориентираното 
програмиране. Предефинирането на унарни и бинарни операции се 
илюстрира със създавене на клас Array. Подробно се изучават и 
въпросите от наследяване на класове, виртуални функции и 
полиморфизъм. Входни и изходни потоци за класове и обекти, 
потокови манипулатори, състояние на потоците, потоци и работа 
с файлове са част от темите, свързани с входно-изходните операции 
в C++. Разглеждат се принципите и методите за обработка на 
изключения: докладване, прихващане, пренасочване на обработката, 
наследственост и изключения. Накрая се изучават и някои класове 
за структури от данни.
<P>
Придобитите знания се използват и от други курсове по информатика, 
програмиране и бази данни. 
<P>
Студентите трябва да се слушали курсовете: 
Въведение в програмирането и Програмиране и структури от данни.
<P>
Курсът следва учебника на Deitel&Deitel [7]. 
<HR>
<h4>Литература</h4>
1. Димитър Богданов. Обектно ориентирано програмиране, Техника, 1998.
<BR> 
2. Стенли Липман. Езикът С++ в примери, Колхида Тренд КООП, 1993. 
<BR>
3. Брайън Овърленд, C++ на разбираем език, ИК "Алекс софт", 1999.
<BR>
4. Грег Пери. С++ програмиране в 101 примера, 
Paraflow & Prentice Hall Int., София, 1994. 
<BR>
5. Тед Фейсон. Borland C++. Обектно-ориентирано програмиране, 
Втора част, Нисофт ООД и Macmillan Computer Publishing, София, 1995.
<BR>
6. <A href="http://www.horstmann.com/">Кай Хорстман</A>, 
Принципи на програмирането със С++, 
ИК Софтех, София, 2000. 
<BR>
7. <A href="http://www.deitel.com/">H.M.Deitel, P.J.Deitel,</A>
 C++ How to Program, Prentice Hall, 1994. 
<BR>
8. Nell Dale, Chip Weems, Mark Headington. 
Programming and Problem Solving with C++, 
Jones and Bartlett Publ., 2nd edition, 1997. 
<BR>
9. Nell Dale, Chip Weems, Mark Headington. 
Programming in C++, Jones and Bartlett Publ., 1998. 
<BR>
10. Richard Wiener, An Introduction to Object-oriented programming 
and C++, Addison-Wesley, 1988. 
<HR>
<h4>Допълнителна литература</h4>
11. <A href="http://www.cs.orst.edu/~budd/">Timothy A Budd</A>, 
Classic Data Structures in C++, 
Addison Wesley Longman, 1994.
<BR>
12. <A href="http://www.research.att.com/info/bs">Bjarne Stroustrup</A>, 
The C++ Programming Language (2nd edition), 
Addison-Wesley, Reading, MA. 1991.
<HR>
</BODY>
</HTML>