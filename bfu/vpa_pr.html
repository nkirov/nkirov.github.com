<HTML>
<HEAD>
<TITLE>Nikolay Kirov - VPA_PR</TITLE>
</HEAD>
<BODY>
<h2> Практикум по въведение в програмирането: C++ </h2> 
<h3>Анотация</h3> 
Практикум по въведение в програмирането е за студентите 
I курс (първи семестър) от специалност Информатика за 
2000/2001 уч. година. Основна цел на практикума е придобиване 
на основни навици и умения по програмиране, и овладяване на 
основите на езика С++.
<P>
Започва се със запознаване с компютъра и операционната система 
DOS. Преминава се към запознаване със средата за програмиране 
- Borland C/C++ за DOS. С първата програма се обясняват видовете 
грешки в процеса на програмиране. Разглеждат се коментари, 
потокови вход и изход, променливи и константи, оператор за 
присвояване. Усвоява се работата със знакови низове -- типа 
string от стандарта на ANSI C++.
<P>
Запознаването с обекти, свойства на примерни класове, 
инициализация на обекти и използване на членове-функции 
се прави с помощта на графични програми, създавани от 
студентите с използването на малка графична библиотека. 
Така се повишава интересът към програмирането, тъй като 
работата с графични обекти е интересна за студентите. 
Тук всеки студент има възможност да направи самостоятелно 
индивидуална графична задача, зададена от преподавателя.
<P>
Използването на условни оператори, числови сравнения и 
булеви операции е важна част от всеки начален курс по 
програмиране. Особено внимание се отделя на стратегии 
при обработване на входа и изхода и на справяне с грешки 
при вход. Следва работа с функции, предаване на параметри, 
документиране на функции, област на действие на променливите. 
Важно място заемат и стратегии за декомпозиция на сложни задачи 
и създаване на програми за решаване на практически задачи. 
Циклите се въвеждат и изучават във връзка със задачи за 
приближения и симулации. Въпросите за тестване и настройка 
на програмите, за откриване и ефективно отстраняване на грешки 
са едни от най-важните в програмирането и затова за тях са 
отделени достатъчно часове в този практикум. 
<P>
Важна част от практикума е задаване на курсова задача, работа 
по нея и защитата й. Курсовита задача е различна за всеки 
студент. Предвидени са часове за работа по тази задача, с 
насоките и помощта на преподавателя. Разбира се, студентите 
могат да работят по курсовата задача и извън часовете за 
практикума.
<P>
Последната тема е вектори и масиви - разглежда се шаблонът 
vector от стандарта на ANSI C++, а след това масивът като 
наследена от езика C структура.
<P>
Естествено продължение на този практикум е практикумът по 
програмиране и структури от данни, който се води II семестър. 
Придобитите знания и умения се използват и от други практикуми 
по информатика, програмиране, бази данни и др.
<P>
Необходима предварителна подготовка на студентите - обща 
компютърна грамотност.
<P>
Практикумът ще следва курса по Въведение в програмирането: С++ 
и ще използва главно учебника на Кай Хорстман [6].
<HR>
<h4>Литература</h4>
1. Димитър Богданов. Обектно ориентирано програмиране, Техника, 1998. 
<P>
2. Стенли Липман. Езикът С++ в примери, Колхида Тренд КООП, 1993. 
<P>
3. Брайън Овърленд, C++ на разбираем език, ИК "Алекс софт", 1999.
<P>
4. Грег Пери. С++ програмиране в 101 примера, 
Paraflow & Prentice Hall Int., София, 1994. 
<P>
5. Тед Фейсон. Borland C++. Обектно-ориентирано програмиране, 
Първа част, Нисофт ООД и Macmillan Computer Publishing, София, 1995.
<P>
6. Кай Хорстман, Принципи на програмирането със С++, 
ИК Софтех, София, 2000. 
<P>
7. H. M. Deitel, P. J. Deitel. C++ How to Program, 
Prentice Hall, 1994. 
<P>
8. Nell Dale, Chip Weems, Mark Headington. 
Programming in C++, Jones and Bartlett Publ., 1998. 
<HR>
</BODY>
</HTML>