Обектно-ориентирано програмиране

БСУ - Бургас - IV курс 
[по факултетни номера]

Курсова задача [27.11.2000]

Да се моделира дадения в задачата "реален" обект с неговите
свойства като се използват класове.

Да се създадат най-малко 2 класа, свързани с наследственост.
Базовият клас трябва да съдържа поне една функция.
Производният клас трябва да има следните членове:
- констуктор и деструктор,
- set и get функции,
- print функция, извеждаща на екрана в подходящ вид членовете-данни на класа,
- функциите, описани в конкретната задача,
- предефиниране на операцията, описана в задачата.

Да се демонстрира:
- създаване и унищожаване на обекти
- работата на член-функциите на класа
- работа на програмата с подходящи тестови примери

Това са минималните изисквания за съдържанието на курсовата задача
-- за 5 точки при добро изпълнение.
Допълнително количество точки могат да се получат, ако се използват
още техники на ООП като:
- член на класа от тип указател
- използване на указател this
- статични членове на клас
- предефиниране на унарни и бинарни операции
- предефиниране на потоковите операции
- използване на индиректни базисни класове
- предефиниране на членове от базисния клас в производния клас
- виртуални функции
- динамично и статично свързване на обекти с член-функции от различни класове
- шаблони
- обработка на изключения
Съкращения: БК - базов клас, ПК - производен клас
---------------------------------------------------------------------------
Задачи:

97040002
    БК - точка в равнината
    ПК - окръжност в равнината, зададена с център и радиус
    функция - намиране на пресечните точки на окръжността с координатните оси
    операция - събиране (+) - резултатът е най-малката окръжност, съдържаща две дадени.

97040004
    БК - време (час, минути, секунди)
    ПК - телевизионно предаване: ден, време, име на предаването
    функция - при зададено време връща името на предаването,
              ако вримито съвпадат с това на обекта
    операция - сравнение (>=) по времето
    <телевизионно предаване> >= <телевизионно предаване> дава 0 или 1

97040005
    БК - точка в равнината
    ПК - квадрат със страни, успоредни на координатните оси,
         зададен с центъра си и дължината на страната си
    функция - разстоянието от центъра на квадрата до началото на координатната система
    операция - пресечния квадрат на два квадрата (/).
    <квадрат>/<квадрат>  дава  <квадрат>

97040007
    БК - дата
    ПК - шофьорска книжка, съдържаща следните данни: име, презиме
         и фамилия, ЕГН, дата до която книжката е валидна и
         категория на водача
    функция - проверка на валидността на книжката: при въвеждане на
              дата, извежда 0, ако книжката е невалидна на тази дата
    операция - потоков изход (<<): отпечатва ими, презиме и фамилия и дата

97040008
    БК - вид стока (в склад) - наименование на стоката
    ПК - стока: вид стока, количество, единична цена
    функция - връща стойността на цялата стока от даден вид             
    операция - (--) намалява количеството на стоката с 1
    <стока>-- дава <стока>

97040011
    БК - дата
    ПК - лек автомобил с характеристики: модел, дата на регистрация,
         година на производство, цвят, обем на двигателя
    функция - при зададена дата, връща колко са годините между производството
              и регистрацията
    операция - сравнения на два автомобила (>=) относно обем на двигателя.
    <автомобил> >= <автомобил> дава 0 или 1

97040012
    БК - е-mail адрес
    ПК - "приятел": име, е-mail адрес, псевдоним
    функция - при зададен низ - част от е-mail адрес, връща 1,
              ако низът е част от него, иначе - 0
    операция - проверка за синтаксис на (!) на е-mail адрес
    !<е-mail адрес> дава 0 или 1

97040019
    БК - време (час, минути, секунди)
    ПК - заминаващ влак: време, заминава за, вид на влака
    функция - връща 1 или 0 в зависимост дали времето на заминаване е сутрин (p.m.)
              или слeд обяд (p.m.)
    операция - сравнение за различно (!=) по "заминава за"
    <заминаващ влак> != <заминаващ влак> дава 0 или 1

97040023
    БК - окръжност в равнината
    ПК - кръг и точка в равнината
    функция - проверка дали точката лежи в кръга
    операция - отрицание (~) - точката става центърът на кръга, а центъра на кръга - точката.
    ~<кръг и точка> дава <кръг и точка>

97040028
    БК - низ (с произволна дължина), съдържащ десетични цифри
    ПК - БК и цяло число
    функция - връща низ, който се състои от цифрите на цялото число
    операция - "обръщане" (-) низът и числото си "разменят местата"
    - <БК и цяло число> дава <БК и цяло число>

97040029
    БК - име, презиме и фамилия на човек
    ПК - БК и ЕГН
    функция - сравнява 2-ма души - ако ЕГН-тата са равни, трябва и имената да съвпадат
    операция - сравнение (>) по възраст
    <БК и ЕГН>   >   <БК и ЕГН> дава 0 или 1

97040031
    БК - права в равнината
    ПК - права и точка в равнината
    функция - разстоянието от правата до точката
    операция - пресечна точка на две прави (||)
    <права и тчка> || <права и точка> дава <точка>

97040034
    БК - окръжност в равнината
    ПК - окръжност и права в равнината
    функция - проверка дали окръжността пресича правата
    операция - завъртане (&) на правата около центъра на окръжността на даден ъгъл
    <окръжност и права> & <число> дава <окръжност и права>

97040035
    БК - точка в равнината
    ПК - отсечка с краища зададена точка и координатното начало
    функция - завъртане на отсечката на даден ъгъл относно началото
    операция - сравнение (>=) на отсечки по дължина
    <отсечка> >= <отсечка> дава 0 или 1

97040038
    БК - време (час, минути, секунди)
    ПК - лекция: ден от седмицата, време, име на учебна дисциплина
    функция - при зададен  ден връща името на дисциплината,
              ако денят съвпада с този на обекта, иначе връща празен низ
    операция - сравнение (>=) по деня и времето
    <лекция> >= <лекция> дава 0 или 1

97040040
    БК - права в пространството
    ПК - равнина в пространството, зададена с права и точка
    функция - при зададени 2 равнини, дава пресечната им правата
    операция - пресечна точка (/) на права и равнина
    <права> / <равнина> дава <точка>

97040042
    БК - точка в пространството
    ПК - права в пространството, зададена с 2 точки
    функция - при зададена точка, показва дали точката е на правата
    операция - успоредност на прави (==)
    <права> == <права> дава 0 или 1

97040046
    БК - дата
    ПК - "приятел": име, презиме и фамилия, рожден ден
    функция - при зададен низ - част от име връща 1, ако низът е част от 
              името, презимето или фамилията, иначе - 0
    операция - сравнение (>=) по дата
    <приятел> >= <приятел> дава 0 или 1

97040048
    БК - телефонен номер (xxx-yy-zz)
    ПК - телефонен абонат: име, призиме, фамилия, телефонен номер
         функция - при зададени двойка цифри връща номера, ако те са
         yy или zz на номера
    операция - сравнение (==) за равни телефонни номера
    <телефонен абонат> == <телефонен абонат> дава 1 или 0

97040049
    БК - дата
    ПК - студентски изпит: име на дисциплината, дата за изпита,
         курс, семестър
    функция - при зададени курс и семестър връща името на дисциплината,
              ако те съвпадат с тези на обекта
    операция - сравнение (>=) по датите за изпит
    <студентски изпит> >= <студентски изпит> дава 0 или 1

97040054
    БК - точка в пространството
    ПК - сфера и права в пространството
    функция - повърхнина на сферата
    операция - проверка дали сферата пресича правата (&)
    & <сфера и права> дава 0 или 1

97040057
    БК - точка в равнината
    ПК - три точки в равнината
    функция - лице на триъгълника, определен от тези точки
    операция - унарен минус (-) - резултатът са 3 точки, средите на
               отсечките, свързващи дадените точки
    - <три точки>  дава  <три точки>

97040060
    БК - икономична скорост на автомобил и разход на гориво за тази скорост
    ПК - лек автомобил: БК, марка, модел, обем на двигател 
    функция - връща отношение разход на гориво към обем на двигател
    операция - сравнение (>) по разход на гориво-скорост
    <лек автомобил> > <лек автомобил>  дава  0 или 1

97040063
    БК - матрица 2х2
    ПК - матрица 2х2 M и число r
    функция - връща 0 или 1 в зависимост от това, дали числото се среща като
              елемент на матрицата
    операция - умножение с число (*) по долното правило
    <число> * <M, r> дава <число*M, число*r>

97040073
    БК - дата, час
    ПК - бележка: дата, час, име на ангажимент
    функция - при зададен низ - част от име връща 1, ако низът е част от 
              името на ангажимент, иначе - 0
    операция - сравнение (>=) по дата и час
    < бележка> >= < бележка> дава 0 или 1

97040074
    БК - време (час, минути, секунди) и дата
    ПК - самолетен полет: време и дата, заминава за, вид на самолета
    функция - връща 1 или 0 в зависимост дали времето на полета е сутрин (p.m.)
              или слeд обяд (p.m.)
    операция - сравнение (==) по заминава за
    <самолетен полет> == <самолетен полет> дава 0 или 1

97040076
    БК - дата
    ПК - паспорт, съдържащ следните данни: име, презиме и фамилия,
         народност, дата на раждане, ЕГН
    функция - проверка за съответствие на ЕГН и дата на раждане
    операция - предефиниране на изходен поток (<<), като отпечатва
               ими, презиме и фамилия и ЕГН.

97040077
    БК - вид на компоненти за компютър (памет, дънна платка, ...)
    ПК - ред от ценова листа: вид на компонент, конкретно име, цени на едро и дребно
    функция - връща разликата между цена на едро и цена на дребно            
    операция - (--) намалява цените с 10%
    <ред от ценова листа>-- дава <ред от ценова листа>

97040078
    БК - точка в пространството
    ПК - равнина в пространството, зададена от точка и нормален вектор
    функция - проверка дали 2 равнини са успоредни
    операция - проверка (==) дали 2 равнини са перпендикулярни
    <равнина> == <равнина> дава 0 или 1

