<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta content="text/html; charset=UTF-8" http-equiv="Content-Type">
  <title></title>
</head>
<body>
<h3>Никулден на хижа Бенковски</h3>
(<font size="+1">Един Никулден, пълен с приключения и много емоции)<br>
<br>
    Решението беше взето още лятото, когато аз, Кирил и
Калчо посетихме
хижа Бенковски. Тогава Васил ни черпи със страхотна домашна ракия,
стана дума за пъстърва и така се стигна до Николай, Никулден и пъстърва
за Никулден от рибарниците около Рибарица. Най-хубавата риба се гледа в
Рибарица, разбира се. С Олга, хижарката, се разбрахме тя да осигури
пъстървата, ние да отнесем шарана и така да спретнам един приличен
празник на планина, чист въздух и красота.<br>
    Наближавайки датата 6 декември, официално обявих на
приятели и роднини,
че на празника съм на хижа Бенковски, ако някой иска да ме види на
именния ми ден - да ме търси там. На естествения въпрос "Кога и как да
стигнем дотам", отговорът беше - както желаете, но аз организирам
качване на 6 декември!  Веднага се появи списък с желаещи
организираното качване, имаше твърди и колебаещи се, по едно време
списъкът нарасна до 22 души. След многократни опити да се обадя на Олга
по всички възможни комуникационни линии, успях само веднъж - около 1
декември. Разбрах, че има осигурена 6 кг пъстърва и че ще сме сами в
хижата. Тъй като около хижата няма GSM покритие, по много въпроси
(както се оказа по-късно) не можахме да се разберем. <br>
    Планът за достигане на хижата беше - докъдето може с
коли, натам с
раниците и пеш! Ясно беше, че до Рибаница може да се отиде с кола (ако
"пътищата са проходими при зимни условия"), а оттам на картите имаше
обозначен някакъв път, но никой от нас не беше ходил там, а и не
можахме да намерим достоверна информация в Ивнтернет и от познати. И
така, на 6 декември, събота, рано сутринта тръгваме:<br>
-- Аз, семейство и Калчо с нашта кола (форд-орион)<br>
-- Петя, Ана, Ласко и приятелка с колата на Петя (опел-корса)<br>
-- Велиславови (Велислав, Надя, Деси и малката Вики) с тяхното Пежо
Партнер<br>
тези 3 коли от София<br>
-- Митко, Дани и Пепо с новата си НИВА от Асеновград<br>
-- Зафер и приятелка с автобус до Тетевен.<br>
    На Шела на околоръстното в посока автомагистрала
Хемус се събрахме
трите софийски коли. тук получих и първия подарък - от Велиславови -
специален немски панталон за дъжд, вятър и сняг. Ива се премести в
колата на Велислав (за
по-широко) и тръгнахме за Тетевен. До началото на града всичко беше
спокойно и даже скучно. Спирайки да попитаме за автогарата, реших да се
обадя на Зафер да разбера дали автобусът е ще пристигне навреме, защото
се бяхме разбрали да ги чакам и взема с  форда. Разгаворът веше
кратък: " Къде сте? -- Пътуваме нормално. -- Ще ви чакам на автогарата
в Тетевен. -- Какъв Тетевен, ние сме в автобуса за Троян!" Шаш! Аз ли
съм казал грешно, той ли не ме е разбрал, но работата "отива на зле".
Поглеждам часовника и мигновенно питам: "Къде точно се намирате? - На
автогарата в Правец! - Питайте веднага, сега там май има автобус за
Тетевен!" Чувам как Зафер пита някого и ми отгаваря: "Има!" И затвори.
След малко се обади: "Всичко е наред, пътуваме за Тетевен и в 11 часа
ще бъдем там!" Така щастливо приключи първото приключение.<br>
    Оттук натам нищо особено, групата се събра в
Рибарица в едно кафене,
ние пристигнахме последни с Калчо, Кирил, Зафер и приятелка.
Отклонението от главния път изглеждаше обещаващо - асфалт и указателна
табелка за нещо си (не помня какво точно - рибарник ли беше, кръчма ли
или нещо друго...). Наредихме се аз, Петя, Велислав, Митко и поехме
нагоре. Не след дълго асфалта свърши, започна каменист път покрай
реката стана стръмно. Ниския Форд най-напред се предаде - пътниците
слязоха, опитах празен, но не става - камъни отвсякъде и стръмно. Мъчих
го докато прегря и накрая го оставих встани на малко по-равно място.
Прехвърлихме раниците в колата на Митко и тръгнахме пеш. Времето добро
10-12 градуса, облачно, но не вали, пътят широк и не много стръмен (за
туристи), да вървиш и да пееш! Другите три коли изчезнаха нагоре, ние
вървим и очакваме да видим следващата закъсала кола. По едно време
Кирил възкликна "Вижте, Петя май е пробила картер!" Лятото на язовира
бяхме виждали маслените следи по пътя от пробит картер и ситуацията ни
беше напълно ясна. Опитахме се да се обадим на Петя да спре, но GSM
връзка нямаше и се молехме навреме да се е усетила, за да не блокира
двигателя. Вървим, вървим - няма Петя, следата от маслото ту се губи,
ту се появява. След един завой най-после ги виждаме -- цялата група
спрели, Опела на Петя оставен в посока надолу, суетня. Петя се усетила
за маслото по индикаторната лампичка и според нея - веднага спряла. Все
пак доста беше пропътувала с пробит картер и не беше ясно дали няма и
повреда по двигателя. Тя беше готова да се връща, да се теглим и т.н.,
но не много трудно я убедихме да отидем да си изпразнуваме празника,
пък после ще и помогнем да слезе и да оправи колата. След преместване
на багажи и хора в колата на Велислав, продължихме нагоре - едни пеш,
други все още с колите. Ние с Нели, Зафер и приятелка вървяхме последни
и доста след разклона за хижа Вежен, на една поляна под овчарниците,
виждаме оставена и колата на Велислав. Празна, явно са взели всичкия
багаж и са тръгнале нагоре. На голото при овчарниците ни застигна силен
вятър и стана доста хладно, но не виждахме никой пред нас - явно всички
са хукнали към хижата, бягайки от неприятния студен вятър. Почти на
билото се разделихме със Зафер и приятелка - те тръгнаха (не знам защо)
по стълбовете на зимната маркировка, а ние с Нели - по пътя. При
сливането на нашта пътека и пътеката за Антон, до фургона, беше и
Нивата - до това място можеше да се достигне с кола, оттук до хижата са
десетина митути по равна пътека през гората. Тук ни посрещна Калчо -
всички, вика са вече в хижата, без вас двамата и Зафер. Е, ние сме тък,
а Зафер се надявям де се появи отнякъде - не ми се вярва да се загубят.<br>
    В хижата беше топло и приятно - чай, греяно вино и
други пития веднага оживиха групата, печките в спалните помещения
бумтяха, последва малко полягване - да наберем сили за вечерта. Зафер и
приятелка също пристиганаха, Нели и Олга се захванаха със шарана. <br>
    Тържествената част започна още към 18 часа. 
Празнично подредена
маса, бумтяща камина, чашка с панделка - мечта за всеки именник! Олга
се настани до камината да пече пъстървата, ние започнахме с водка и
подаръка от Калчо - много добро уиски. Мезе бяха три вида нестандартни
салати, едната изцяло с екологично чисти кореноплодни, израсли в
мездранската градина! Скоро започна да излиза и печената пъстърва -
лично аз по-вкусна риба не съм ял през живота си. Малко преди това бяха
дадени подаръците - лукс колан с инструкция за ползване, лукс бонбони
с ценна книга, челник с променяща се посока на светене и май имаше още
нещо...<br>
    Компанията беше страхотна - доайенът, изтъкнат
турист и математик Калчо,
фотограф-художник инженер Зафер, шеф на политическите науки в България
(и в НБУ) Анна Кръстева, представители на бизнеса и инженери Митко и
Велислав; художник Елена, държавен служител инженер Йорданка, студент
кандидат-фотограф Ива; ученик, моторист, ловец и рибар Пепо; информатик
докторант Ласко; висш администратор в БАН и специалист по домашно
приготвени кексове Томина; управител на фирма
Магратеа </font><font size="+1">и експерт-програмист </font><font size="+1">Кирил; малката (2 годинки), неуморна и сладка Вики; майката
на
Вики Надя; началника на протокола и майстор на шарана Нели; хижарката
Олга и нейния син. Всеки допринасяше колкото може за общата гюрунтия -
какво ли не се обсъди, какви ли тези не се развиха, и до правене на
партия се стигна, и до правителство в сянка ... Уискито, водката,
ракията, виното, бирата помагаха за високия градус на настроението.</font><font size="+1"> Очакваше се с нетърпение подаръка от Опела, торта
във вид на никулденски шаран. Много точно беше направен - с черната
маслинка, с чесънчето, с кетчупа. Всичко, разбира се от захар и тортени
материали. На мен се падна честта да дам парче на всеки - мисля, че се
справих успешно с мнимално омазване на ръце, ръкави, чинии и прибори.
Не усетихме как стана полунощ и деня Никулден свърши. <br>
    Следващият ден, неделя, ни посрещна с много слънце и
сняг по околните върхове. Още в 6 часа Петьо събуди Кирил да ходят до
Рибарица с Нивата за хранителни продукти, защото Олга нямаше никакви
запаси, а ние предния ден бяхме изяли всичко. След кратка разходка по
отсрещния баир, където фотографите снимаха снежните върхове, посрещане
на Нивата с храната, се започна пържене (и ядене) на мекици, направени
с току-що донесеното брашно. На печката Олга сложи и голямо гърне с боб
да се вари за вечеря. Някои по-заети хора решиха да си тръгват - Анна,
Ласко, Елена, Зафер и Томина. Според Олга в 3 часа след обяд имало
редовен авобус от Тетевен за София. Митко, Дани и Петьо ги намаше -
тръгнали на разходка. Останалата част решихме да отидем до близкия връх
Ушите, водени от сина на Олга. В началото слънцето огрявяше ту нас, ту
върховете наоколо, после се появиха облаци, постепенно покриха небето и
заръси ситна и рядка суграшица. Ние вече бяхме на върха, където нямаше
нищо интересно с изключение на вкусните и ароматни червени боровинки от
които изядохме по няколко шепи. На връщане вече валеше хубав сняг,
спусна се и мъгла - истинска зима.<br>
    Вечерта снегът се усили, изви се буря. За вечеря
Олга ни направи
пърленки, а бобът беше отличен.  Изненада не липсваше - когато
Нели
сипваше последния боб от гърнето, нещо изтрака и Нели викна уплашено:
"Има пирон
в боба!" "Ами има, даже три!" отзова се Олга. Оказа се, че няколко
ръждиви пирона помагат на боба да се свари по-лесно, а и намалявали
някои от ефектите след неговата консумация. Олга си имала три ръждиви
пирона, които ги слагала в гърнето всеки път, когато варяла боб в
гърне. <br>
    На следващата сутрин станахме рано - снегът
продължаваше да вали, а и вятърът не беше отслабнал. Закусихме набързо
и тръгнахме. През гората беше тихо, но като излязохме на открито
виелицата си беше "както си трябва". Дори на места се завъртаха
вихрушки, които вдигаха снега високо нагоре.  В гората по пътя
беше, разбира се, тихо, но снегът се усили, започна да натрупва и да
става хлъзгаво. Нели взе щеките и всички почти едновременно стигнахма
до колата на Велислав. Там и аз се качих в Партнера, за да отида до
колата на Петя, да я спусна по инерция поне до Форда и да видим дали
Форда ще запали и тръгне. Спускането на Опела не беше много лесно,
защото стъклата непрекъснато се заледяваха, пътят беше каменист и аз
трябваше хем да избягвам камъните, хем да не губя инерция. Справих се
добре, само два пъти се наложи Велислав да слиза и да ме бута. Така до
Форда, който беше почти затрупан от усилващия се снеговалеж. Трябваше
да му се долее вода, за което Велислав изтича до реката с две шишета.
Колата запали почти от раз, тръгна, обърнах по посока надолу и като че
ли всичко беше наред. Почакахме малко, другите още не идваха, затова
решихме аз да спусна Опела до асфалта, а после Велислав да ме върне
обратно. Така и направихме - групата тъкмо идваше, когато ние се
върнахме при Форда. Тук Ива и Нели се качиха при Велислав и запрашиха
към София, а аз, Кирил, Калчо и Петя останахме да се оправяме с двете
коли. Петя сама (с навигатор Кирил) спусна Опела по инерция до главния
път Рибарица-Тетевен, после се върза с въже за Форда и тръгнаме към
Тетевен. Валеше мокър сняг, беше мокро и хлъзгаво, а въжето на Петя
беше доста късо - както тя каза после, не виждала изобщо въжето, а само
задната част на Форда. За мое учудване Петя много добре се справи със
задачата теглене - държеше въжето почти през цялото време опънато. Даже
преди един мост, когато един джип спря рязко пред мен, аз трябваше да
набия спирачки, като очаквах неизбежен удар отзад, Петя успя дя спре
навреме! Така до Тетевен, където питах едни полицаи за автосервиз. По
техните обяснения не намерихме нищо, но аз си спомнях, че около
автогарата имаше нещо такова. Оказа се бивш сервиз за автобуси, сега
автосервиз. Почакахме до към 13:30 да довършат ремонта на една кола,
която стоеше на подемника, после вдигнахме Опела. Майсторът, едно младо
момче,  погледна отдолу и ... пробит картер, може да се завари,
заварчикът е наблизо, колата ще стане в 17:30. Почти не повярвахме,
Петя се готвеше за хотел в Тетевен. Оттук натам - чакане. Обядвахме в
май единствено работещата кръчма в малкото градче, поне в центъра му.
После пребивавахме в екзотичното кафене на автогарата - стая в стил
60-те години </font><font size="+1">с печка на дърва, няколко
полупразни рафта и съответна на обстановката продавачка, трима души на
една маса обсъждат хорските дела, за 2-3 часа влязоха  и изляхоха
още двама души - изобщо провинциална идилия, където времето е спряло...
Няколко пъти поглеждахме в сервиза - колата си беше там, кацнала високо
на подемника. Към 17 часа отидохме окончателно "да висим на главата на
майстора" и точно в 17:30 колата беше свалена. Петя плати съвсем
прилична сума (в София щяха да й вземат поне двойно повече), и бяхме
готови за тръгване. Все още валеше дъжд  и </font><font size="+1">през
кишата и водата по
улиците на Тетевен потеглиме към София. Вече по тъмно и двете коли
пристигнха нормално в София, и по домовете!<br>
    Какъв празник! Приключения, емоции, в края на
краищата всичко приключи
добре, всички останаха доволни и съм сигурен, че дълго ще се помни този
Никулден!<br>
</font>
<br>
</body>
</html>
