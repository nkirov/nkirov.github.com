<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
  <meta content="text/html; charset=UTF-8" http-equiv="Content-Type">
  <title>Potsdam_02</title>
</head>
<body>
<span style="font-weight: bold;">В Потсдам за един месец</span><br>
<br>
<span style="font-weight: bold;">30.08.2010, понеделник</span><br>
Нормален полет с малкия самолет, закъсня излитането, през цялото време
бяхме в облаци и друсаше яко. Разбира се закъснение в Будапеща, огромна
опашка за "секюрити чек" на транзитни пътници. Голям самолет (Боинг
373) за Берлин, закъсня с излитането и пристига 10 минути по-рано.
Милчо и Катя в задръстване, почаках ги и ме закараха в Института. На
обяд бяхме у тях с Роси. После ме закараха до квартирата - много добро
място, стаята е голяма, чиста, имам оборудвана кухня (без миялна и
фурна). Оставих си куфара, отидохме до гарата и си купих карта за
градския транспорт в Потсдам за 1 месец за 35 евро. После пак отидохме
в Интитута, аз към 16 часа си тръгнах, минах през Кауфланда на гарата и
се прибрах успешно с автобуса 694 и после трамвай 92.<br>
<br>
<span style="font-weight: bold;">31.08, вторник</span><br>
В Института , после обядвахме у Милчо и Катя с Петра - боквурсти и бира.<br>
<br>
<span style="font-weight: bold;">1.09, сряда</span><br>
Изпращахме Катя на автогара в Берлин - заминава с автобус за България.<br>
16:30 - барбекю в Института - Райнер черпи за новата позиция!<br>
<br>
<span style="font-weight: bold;">2.09, четвъртък</span><br>
Отидохме с Милчо в канцеларията и взехме чекове за парите! Оттам в
банката, и вече сме редовни работници по подписания договор. Прибрах се
към 4 часа, платих си за квартирата 350 + 35 за "финално" почистване,
уредих и Кирил с легло от 9-ти до 16-ти. Ядох, че не бях обядвал и
после си направих ходене до Сан Суси, пеш по дългата алея (2 км)
отиване и връщане, то се стъмни, през центъра се прибрах с трамвая.<br>
<br>
<span style="font-weight: bold;">3.09, петък</span><br>
Сутринта отидох рано, Милчо дойде към 11. Правих хедъра, подготвих и Qt
редактора на хедъри. Към 1 часа дойде Райнер, даде ми колелото -
сигурно е поне на 30 години, с 3 скорости, динамо и багажник с
пружинка. Към 3:30 тръгнах да карам - добре върви, само дато нещо чука
и скърца, предполагам в главината на педалите. Купих си "верига", да
мога да връзвам колелото - то си има хитра заключвалка за задното
колело, така, че сега имам двойно заключване. Прибрах се, взех раницата
и отидох с него до Пени-маркта да напазарувам за събота и неделя. Боб в
Rewe също нямаше (както и в Кауфланд и в Нетто), така че купих от
ситния в Пени-маркта. Прибрах се, вечерях и се усетих, че нямам сол за
боба! С трамвая - до Hauptbahnhof (гарата) и в Кауфланда. Замотах се и
купих още куп неща. После видях, че хранителните магазини работят и в
събота, макар и до по-рано.<br>
<br>
<span style="font-weight: bold;">4.09, събота</span><br>
Станах малко след 7 часа, реших да слагам боба, за да се свари, докато
се оправя за тръгване с колелото. Котлона се оказа много силен и бобът
кипна за 10 минути. Сложих му сол, после лук и моркови. Пих кафе,
приготвих 2 сандвича, ябълка и шоколад и тръгнах. Времето беше облачно,
но прогнозите в Интернет бяха за слънчево време... През Neuer Garden до
Цецилиенхоф, после покрай езерото до Глинике брюке (мост). Оттам завих
наляво по много приятна и равна алея пак близо до езерото, всъщност
главното корито на реката Хавел. Минах покрай известната бирария
Николское и стигнах Pfaueninsel - на острова има замък. Това вече е
Ванзее (Wannsee), известното берлинско езеро. Продължих по пътя,
най-напред качване (група бягащи немци ме изпревариха), после слизане
(тогава аз ги изпреварих) и стигнах градчето Ванзее, излизайки на
главното шосе (номер 1). Продължих по него, но заваля дъжд, постоях на
сухо на една автобусна спирка и реших да се връщам (дъждът спря). Карах
по главното шосе номер 1 до Клайне Глинике, завих наляво, но не бях
сигурен как да стигна до моста към Бабелсберг и затова се върнах. Преди
Глинике мост се помотах в парка на двореца Глинике, после през моста и
по Берлинер щрасе се прибрах, заобикаляйки плътно Хайлигер зее
(езерото). Обядвах (боба беше готов), починах и към 2 и половина
тръгнах пак с колелото в посока парка Сан Суси. Времето се оправи -
слънчево и тихо. Минах от северната страна на парка, после по алеята за
велосопеди през самия парк и излязох на Бранденбургската врата, тръгнах
към църквата св. Николай и заваля - отначало слабо, поле силно, че и
ситна градушка ... Скрих се под едно дърво (в Холандския квартал къщите
нямат стрехи), почаках да поспре и подкарах към квартирата. В началото
на Папелалее, на 100 метра до квартирата като заплющя - докато стигна
ме направи вир вода.<br>
<br>
<span style="font-weight: bold;">5.09, неделя</span><br>
Станах в 7 часа, в 8:30 вече бях на колелото - исках да видя как е на
север, по шосе номер 2. Времето ясно, слънце, но студено. Тръгнах по
трамвай 96, минах покрай ботаническата градина (Biosphere Potsdam),
стигнах магазин Алди, затворен, разбира се - неделя е! Покрай него до
шосе номер 2 и по него вдясно - хубава алея за колоездачи. Минах двата
моста, след това в гората се отклоних вляво по пътя за Фарланд (пишеше
2 км). Прекрасна нова велосопедна алея! Преди селото забелязах балон да
лети, оказа се, че се приземява някъде до селото, имаше и хубав път за
един нов жилищен квартал, по него и гледам в една нива балонът кацнал.
Хората слязоха,той започна да спада и хората да го дърпат за върха, за
да го сгънат и приберат. Върнах се по обратния път, минах и през
"градския парк" Буга (BUGA). Погледнах в GoogleMaps - 8.5 км в едната
посока. Преоблякох се и тръгнах за Милчо - в 12 имахме среща на гарата
- той да дойде с колата, да ме вземе и отидем в Телеграфенберг в
неговата квартира. Отидох пеш до центъра - в холандския квартал имаше
пазар - главно много разнообразна и хубава керамика, но и много други
неща, и разбира се, кръччми с маси отвън, холандски меса, сирена и
сладкиши. Интересно място на път за обсерваторията е "Маймунарника" -
място за забавления за малки и големи - в хубава букова гора между
дърветата опънали въжета, стълби и др. съоръжения, по които децата
висят и се катерят (като маймуните), с каски, карабинери, осигурителни
въжета и какво ли не още. Направено интересно и пълно с хора. Видяхме
сградите на старите телескопи, кулата на Айнщайн - интересно
историческо място. Потсдам е астрономически град от векове – има два
хълма - Телеграфенберг и Бабелсберг - и на двата обсерватории с по
десетина телескопа. На връщане отново минах през холандския квартал да
огледам панаира. Къпах се, починах и в 5 часа пак яхнах велосипеда - да
огледам квартала от южната му старана. Руинеберг (римски руини,
направени в ново време) се оказа близо - по улица Руинебергщрасе :). По
нея стигнах една гора - пред мен две девойки с колелета (една много
черна, една много бяла) - викам си - след тях. В началото на гората те
обаче спряха, изчакаха ме да ме питат с една карта за нещо си... Знаех,
че развалините са на хълма, тръгнах нагоре и след малко ги намерих.
Поразгледах, не се качих на кулата - ще дойда специално с фотоапарата.
На слизане срещам девойките - намерили ги по друг път. Слязох към
центъра, поразмотах се и се прибрах.<br>
 <br>
<span style="font-weight: bold;">6.09, понеделник</span><br>
На работа с колелото, към 4:30 си тръгнах, обиколих моста Хумболдт
(Humboldtbrüke), разходих се около новия театър Ханс Ото
(Hans-Otto-Theater). Снимах си колелото и театъра. Прибрах се, после
ходих да пазарувам в Алди - бирата им е само в пластмасови бутилки.<br>
<br>
<span style="font-weight: bold;">7.09, вторник</span><br>
С колелото на работа - по най-късия път до парка на Бабелсберг, после
покрай реката до моста към Клайне Глинике, нагоре по алея в парка (с
малко бутане) и направо излизам на портала на института. Почнах да
сканирам - търсене на плака, почистване, на скенера, правене на jpg
файлове (с ImageMagick). След обяд ходих към Сан Суси да поснимам. <br>
<br>
<span style="font-weight: bold;">8.09, сряда</span><br>
Сутринта беше мрачно и отидох на работа с градския транспарт - 7:57
трамвая, на гарата 8 минути чакане до 8:19 за автобуса. На гарата трима
свиреха страхотен джаз - снимах ги и замалко да изпусна автобуса.
Сканирах 19 плаки до обяд, след обяд пускахме VueScan-а на сървера и го
тествахме, и с конвертиране от row-tif във fits. Тръгнах си по-рано,
засякох "хазяйката" и й припомних за идването утре на Кирил. Обеща да
приготви допълнителното легло. Пазарувах и се разкарах с колелото из
BUGA парка - много е хубав, и поснимах малко, но светлината беше малко.<br>
<br>
<span style="font-weight: bold;">9.09, четвъртък</span><br>
Аз и Милчо с колата посрещнахме Кирил, 1 час закъснение на самолета му.
Дойдохме в квартирата и ядохме салата и боквурст (и бира).<br>
<br>
<span style="font-weight: bold;">10.09, петък</span><br>
Купихме карта за градския транспорт на Кирил, за 1 седмица. Отидохме в
института, ядохме "солянка" в стола, после ходихме в парка Бабелсберг и
пихме бира в заведението до езерото.<br>
<br>
<span style="font-weight: bold;">11.09, събота</span><br>
Холандкия квартал, Телеграфенберг (10 часа с Милчо), гарата (ядохме
дюнери) и екскурзия с кораб. <br>
<br>
<span style="font-weight: bold;">12.09, неделя</span><br>
Отидохме в Берлин, малко безсмислено ходене по Кунфюрстердам - само
бутици. Видяхме счупената църква, кулата в парка все още е в ремонт,
Потсдамер плац - Сони-център е впечатлявящо, седнахме на по бира и
свинско печено за мезе. По Фридрихщрасе отидохме до Бранденбургската
врата, после пред Райстага стана много жега. Мотахме се около
Бундестага после по Унтер ден Линден до Историческия музей, където
влязохме. Много интересно – цялата история на Германия до днес.
Излязохме в 6 часа, ходихме до голямата църква (дом), даже влязохме да
чуем органа (имаше служба), после седнахме на бира в едно заведение
край канала и после от гарата на Александър плац се прибрахме. Ес-бана
ни откара до Ванзее, там ни качиха на автобус до Грибницзее и там пак
на влака за 2 спирки.<br>
<br>
<span style="font-weight: bold;">13.09, понеделник</span><br>
Най-напред в института, валеше и дъжд. После напазарувахме в Кауфланд
на гарата и се прибрахме с много багаж и тъпкан трмвай (за пръв и
последен път беше толкова пълен). Обядвахме и след обяд ходихме в Сан
Суси. В понеделник музеите не работят, гледахме отвън. Имаше и проливен
дъжд, но през това време ние бяхме точно в "римската баня" на
Чарлотенхоф гарден. После пихме бира в "Мюлето" - манастирска, "вайсе".<br>
<br>
<span style="font-weight: bold;">14.09, вторник</span><br>
Вали дъжд, в института, после до Александровка, руската църква и
Белведере.<br>
<br>
<span style="font-weight: bold;">15.09, сряда</span><br>
На Цициланхоф, в кръчмата (страхотна бира!), в института, до вилите на
Сталин, Труман и Чърчил (с колата на Милчо), после вкъщи вечерта Милчо
на гости на боб.<br>
<br>
<span style="font-weight: bold;">16.09, четвъртък</span><br>
В 10 часа в Берлин, с еднодневни карти за градския транспорт. КаДеВе,
нищо особено, Александър плац - Баварския Октобер фест (музика и бира),
Чек поинт Чарли, летище Тегел (с автобус от Хаупбанхоф).<br>
<br>
<span style="font-weight: bold;">17.09, петък</span><br>
Рано на работа с гр. транспорт, сканиране на плаки, времената за Кар
дьо сиел, вечерта Роси ни води с Милчо в индийски ресторант в
Бабелсберг. Пих наливна индийска бира, на чашата пишеше "Cobra", ядох
пиле с лютив сос и ориз.<br>
<br>
<span style="font-weight: bold;">18.09.събота</span><br>
В 8:30 съм на колелото - Хумболд брюке, Бабелсберг в парка покрай
езерото, по улица Карл Маркс. Алеята покрай Грибницзее е затворена на
няколко места от частни дворове - има инициатива да се отвори! Минах по
моста малко след моста на влака. Гора, карта и реших да тръгна от тази
стана на канала. Прав (черен) път през гора, карах повече от 1/2 час,
по първата асфалтирана алея вдясно и се озовах в Европарк (Europark) с
паркове и офиси (вкл. PayPal и ebaY), Albert-Einstein-Ring im Europarc
Dreilinden. Не можах да се ориентирам, езера не се виждаха, затова
питах един на колело, тръгнах (по неговите указания) по едно шосе без
алея за пешеходци и велосопеди. След малко влязох в населено място,
завих наляво и излязах на мост (после видях, че е мост на шлюз) на
канал, който познах. По течението на водата в канала се ориентирах за
посоката на Потсдам (течението е от Берлин към Потсдам). Тръгнах по
пътека покрай канала, все пак питах едни хора - двама мъже пенсионери -
накъде е Грибницзее, те потвърдиха моята посока, но много се учудиха,
че ще ходя там - много било далече. Пътеката е все покрай канала, чак
до моста (Kohlhasenbrück), по който минах на отиване. Оттам лесно
към града, минах през филмовия център, после по
Großbeerenstraße, моста Хумболд и в 12:30 бях вкъщи. След
обяд към 3:30 отидох с колелото да видя празненството "stadt für
eine nacht" - 24-Stunden-Fest im Erlebnisquartier Schiffbauergasse
statt. Вечерта в 6:30 ходих да слушам квартет от саксофони.<br>
<br>
<span style="font-weight: bold;">19.09, неделя</span><br>
Най-голямото ми пътешествие с колелото. Тръгнах в 8:30 на юг покрай
западния бряг на Темплинер зее (Templiner see). Времето - прекрасно,
алеите за велосопеди - също! До моста на тесен канал към Швеловзее
(Schwelowsee) за Капут тръгнах вдясно (северозапад), по хубава алея
покрай Петзинзее (Petziensee). До голям мост на шосе 1 имаше тържество
с музика, деца и сини балончета. Взех си едно и си го вързах на
колелото. Минах по моста, завих наляво (югозапад), минах Петцов
(Petzow) и се качих на хълма с църквата. После се мотнах (отидох и се
върнах) на полуострова срещу църквата в Глиндоверзее. После се забих в
едни гори на запад, питах един човек за пътя за Капут, той ми каза
посоката и минах май през Камероде (или Кемницер Хайде) и стигнах
успешно Ферх. На пристанището имаше тържетво с музика и сини балони -
било празник на езерото Швиловзее (Schwielowsee). Оттам за Капут има
прекрасна алея за велосипеди. На едно място в едни стари казарми пак
имаше честване на празника на езерото - този път с атракция стрелби с
различни инструменти, и разбира се, боквурст и бира! В Капут минах с
ферибота на западния бряг на Темплинерзее (Templiner See), тръгнах
вдясно по брега и се забих на един полуостров с голям къмпинг -
разделящ Темплинерзее и Петзинзее (Petziensee). Върнах се до ферибота,
поех правилния път и стигнах моста, покрай който бях минал на идване.
Този път тръгнах към Гетлов, минах през града и по шосе 1 се прибрах в
Потсдам. На отиване съм минал около 22 км, на връщане от Ферх до
Потсдам е 16 км. <br>
<br>
<span style="font-weight: bold;">20.09, понеделник</span><br>
В 7:37 хващам трамвая, в 7:59 - автобуса и в 8:12 съм в института.
Сканирам 30-тина плаки и след обяд в 16:33 с автобуса и трамвая -
вкъщи. Гледах за геокеш в Александровка, но координатите дават точка
вътре в двора, където не се влиза. Пазарувах с колелото, загубих се се
в БУГА парка, но се намерих и се прибрах на смрачаване.<br>
<br>
<span style="font-weight: bold;">21.09, вторник</span><br>
С колелото на работа, след обяд ходих на геокешинг. Намерих първия
лесно, но беше малък, в кутийка от филм и не можах да оставя
пътешественика. После търсих още 3, но единия на много кофти място,
другия на съвсем публично място с много хора (край големия фонтан Сан
Суси), третия на един ъгъл срещу големия хотел - много търсих, ама не
го намерих.<br>
<br>
<span style="font-weight: bold;">22.09, сряда</span><br>
На работа, после покарах колело малко - из съседния парк, в който вчера
се загубих ;) голямо нещо е и още се бъркам кое накъде е, пък и май не
съм го обходил целия. Времето е прекрасно - слънце, тихо, хладно. В
общежитието (където живея) днес има събиране, организирано от
управителката "get togeder" и съм купил 2 бутилки шампанско да почерпя
за празника - нека чуят нещо за България. Добре мина - събраха се
10-ина човека, почерпих с бутилката шампанско за празника и дадох една
на домакинката. Имаше две млади семайства - чехи с 2 деца и руснаци,
сириец, от Бангладеш, един жълт американец и майка с бебе и едно
по-голямо дете (съпругът й бил в командировка). Домакинката Каролин
беше сготвила "солянка" - гъста супа със салам, домати и малко друг
зеленчук, алкохолът беше само моята бутилка, от 7 до 8 и се прибрахме,
после прах. В тази сграда живеят 20-25 души, другите заети по това
време.<br>
<br>
<span style="font-weight: bold;">23.09, четъртък</span><br>
С колелото на работа, тествахме двата драйвера на скенера за фокус. В
16 часа си тръгнах, в квартирата се облякох и излязох с колото да търся
геокеш. Имах карта с отбелязани места, координатите им и ГПС. След
доста лутане (и най-вече чудене накъде да тръгна) стигнах входа на Wild
(дивия) парк - до гара Сан Суси. Там установх, че съм си загубил
лисчето с координатите. Покарах още доста и на смрачаване се прибрах.<br>
<br>
<span style="font-weight: bold;">24.09, петък</span><br>
На работа с гр. транспорт. Уточнявахме хедъри и се срещнахме с Хари
Енке. Той, разбира се, няма нищо против нашите предложения за нов
хедър. Снимахме с Милчо дневниците на Цайс-триплета на двора на слънце.
Времето беше слънчево и топло. Ходих с колелото да видя супермаркет
Лидл към Борим. Купих от него няколко бири, на връщане минах и през
нашия Пени Маркет и после през парка. Вечерта преядох и през нощта имах
проблеми със стомаха.<br>
<br>
<span style="font-weight: bold;">25.09, събота</span><br>
Мрачно време, към 11 тръгнах с трамвая да потърся някой геокеш. Единият
беше с координати на един надлез на шосе (в Телеграфенберг), и не беше
ясно горе ли да търся или долу, или по стръмния обрасъл с дървета и
храсти склон. Другият в самата централна гара - не ги намерих. Вечерта
отидох да центъра - имаше интересен концерт (Симфоничен рок) в голямата
им концертна зала (Николайзал), но нямаше билети.<br>
<br>
<span style="font-weight: bold;">26.09, неделя</span><br>
Продължава да вали. Готвих си лекциите за НБУ. Ваня се обади - ще дойде
да се видим в 4 часа. Дойде, валеше, отидохме до църквата Св. Николай,
после говорихме в едно кафе на Брандербургерщрасе.<br>
<br>
<span style="font-weight: bold;">27.09, понеделник</span><br>
Сутринта вали силно, тръгнах на работа към 9, Милчо още го нямаше,
почнах да правя редактора за хедъри, видяхме как се извличат метаданни
от tif с ImageMagick. Към 5 часа дойдохме с Милчо в квартирата,
почерпих го, после върнахме бутилки в Пени Маркет. <br>
<br>
<span style="font-weight: bold;">28.09, вторник</span><br>
Откарах колелото в института, облачно, но не валя цял ден. Райнер
дойде, отчетохме се за работата през този месец, и му върнах колелото.
Ходих до Щерн Центер да търся на Ива преходник за фотоапарата, но в
МедияМаркт нямаше - било само с поръчка.<br>
<br>
<span style="font-weight: bold;">29.09, сряда</span><br>
Купих се еднодневен билет за Берлин-С, прибрахме си багажа с Милчо,
подредихме и почистихме стаите и дадохме ключовете от библиотеката
(офиса). Аз си оставих фанелата, якето и едни сандали да стоят тук за
догодина, Милчо ми взе компютъра с неговата кола – да ми е по-лек
багажа на връщане по самолетите.<br>
<br>
<span style="font-weight: bold;">Квартали на Потсдам: </span><br>
Бабелсберг, Телеграфенберг, Глинике, Бронщед, Борим, Айхе, по-далече са
Капут (Caputh), Ферх (Ferch), Петцов (Petzow), Гетлов<br>
<br>
<span style="font-weight: bold;">Супермаркети в Потсдам: </span><br>
Пени Маркет, Алди, Реве, Лидл, Кауфланд, Нетто<br>
<br>
<span style="font-weight: bold;">Паркове в Потсдам: </span><br>
Сансуси, Буга парк (Фолкспарк), Бабелсберг парк, Нойегартен (Цициленхоф)<br>
<br>
<span style="font-weight: bold;">Езера на и около река Хавел (Havel)</span>:
<br>
Ванзее (Wannsee), Грибницзее (Griebnitzsee), Хайлигерзее (Heiligersee),
Тифързее (Tiefer See), Темплинерзее (Templiner See), Швиловзее
(Schwielowsee), Петцинзее (Petzinsee), Глиндоверзее (Glindower See)
Юнгфернзее (Jungfernsee), Борнщедзее (Bornstedtsee)<br>
<br>
Карам колелото, обикалям наоколо и се сещам за Драшо, Данчето, Добри и
Ивчето. Тука е раят на колоезденето - равно, езера и реки, замъци,
прекрасни алеи и пътища за велосопеди! В събота направих 4 часа с
колелото на изток, в неделя - 6 часа на юг - голям кеф!<br>
<br>
</body>
</html>
