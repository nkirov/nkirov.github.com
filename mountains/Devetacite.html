<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta content="text/html; charset=UTF-8" http-equiv="Content-Type">
  <title>Devetacite</title>
</head>
<body>
<div style="text-align: center;"><font size="+2">Легенди и история на
рода
Деветаците - Итаците - Кирови<br>
</font></div>
<font size="+2"><br>
    Някъде в далечното минало, ощи през турско робство,
една майка имала девет сина. Едри и силни мъже, те бранели селото от
турски набези. От тогава са останали имена на местности около селото -
Бранището, Селището, Камика, Салтирето ...<br>
    Минават години. Деветаците се разселват, остаряват,
един по един си отиват ... Остава жив най-младият и най-силен деветак -
Ито (вероятно Христо). И фамилията от Деветаци става Итаци. Итаци са
вече много в селото, но и техното време минава. Работливи, пресметливи
и добри стопани - оставят доброто име на фамилията.<br>
    Дедо Киро също е Итак. Грамотен итак - над 80
години, а все поръча да му донесат вестници за четене. Овчар на Камика
- безводна местност - под кошарата си изкопава геран с вода за пиене.
Кировия геран всички го знаят. Камичарите си вадят вода от него и го
благославят. Правят и курбан на герана (през август) - да не пресъхне
водата, да е студена и да не намалява и зиме и лете. От него започва и
рода Кирови.<br>
     Дедо Киро има трима сина и две дъщери -
всичките различни по учение и работа. Рано умира майка им и той се
грижи за тях. Христо - най-големия син става инкасатор - застраховател
на животни. Пише грамотно, даже красиво. Никола и Цветко - малограмотни
(второ отделение), дъщерите - също. <br>
     Дедо Киро, вече овчар на кошарата на Камика,
дялка си патерица, пахар от дърво, столета, даже лъжици и вилици от
дърво. Свири на кавал и пее. Когато синовете му се задомяват и идват
снахите, той прибира (жени се за) баба Мария - да не е сам на кошарата.
Гледат овци и кози, правят си градинка за зеленчуци и поливат на ръка с
вода от герана. Водата се вади с дървена кофа и въже от дълбокия геран.
<br>
    Внуците пасат говедата - цела чирида, бият клензето
по цел ден по ливадите, вечер се прибират в село, а редко някой спи при
дедо си. <br>
   (виж родословното дърво)<br>
<br>
</font>
<hr style="width: 100%; height: 2px;">
<font size="+2"><br>
</font>
<div style="text-align: center;">
<font size="+2"><br>
Историята на Киро Киров<br>
(нещо като биография)<br>
<br>
</font>
</div>
<font size="+2">    Киро Николов Киров е роден на 15
март 1925
година в село Лик. Майка му Гена е неграмотна, баща му Никола е
малограмотен с второ отделение. Дядо му Киро е грамотен, чете и пише,
пее стари песни и свири на кавал. <br>
    В училище Киро е един от най-добрите ученици.
Завършва с отличие седми клас на село - после гимназия в град Мездра. С
приятеля си Иван Нанков учат Учителски институт в град Дупница
(специалност физика и математика) и след
завършването стават прогимназиални
учители в селото.<br>
    Около 1950 година избират Киро за кмет на селото.
Бяха
несигурни времена! По това време командва
Партията (БКП). Кметът преди него отива в затвора за неизпълнени
държавни доставки.  Тогава станахме приятели, и когато
дойде да ме иска, баща ми го съветва да се откаже. "На тоя пост или ще
те
убият гладните, или ще идеш в затвора като Цеко." Бурни времена! Не го
освобождава Партията! Той избира да учи - приет е физика в Софийски
университет, задочно. Остава без работа, после 2-3 месеца е касиер в
кооперацията.<br>
    Нино Алипиев го взема за учител в гимназията в
Мездра, като задочник. Две зими руши снег до пояс да се прибере в
събота
на село - вече имаме малък син Николай. <br>
    1954 година - и аз съм начален учител в Мездра.
Живеем на квартира у Дано Христов, едвам свързваме двата края, но
купуваме и парцел за къща на края на града. Без пари сме, но помагат с
работа и материал (камък и греди) бащите ни от село. Водя детето в
училище или го оставям при майсторите. На 3 годинки им вареше боба на
двора. <br>
    Преди да завърши висшето си образование, Киро го
вземат за инспектор по физика в окръга (за 3 години). Вече имаме и
дъщеря Ива, живеем само в една стая в новата къща - другите са
необитаеми - неизмазани, без прозорци и врати. През учебно време идваше
и баба им Гена, да гледа малката Ива.<br>
    Киро завършва следването, дипломира се и го
назначават за директор на
гимназията в Мездра (Политехническа гимназия "Димитър Благоев") - от
1960 до 1980 година - 20 години! Трудни години - трябва да се
изпълняват плановете на Партията за прием на ученици в гимназията, на
завършили, педагогически, стопански, строителни и обществени. Желязната
завеса криеше чуждия опит с изключение на малка пътечка към СССР.<br>
     Градски комитети, градски партийни ръководства
- неграмотници, партийни секретари - некадърници (но послушници!),
учителски колектив - разнороден - от добри педагози до посредствени
учители. Трябва да балансира, да изтърпява, да изслушва. Делят сградата
на гимназията с Вечерната гимназия, после с Руска гимназия. Строи се
общежитие, физкултурни площадки, ограда на двора, обзавеждане на
кабинети, парно отопление. Овощна градина и опитно поле, обслужващ
персонал - задачи от различно естество.<br>
    Малко средства, оскъдни помощи, а годините се нижат
- труд и умора, умора и труд, доклади и чествания, митинги и събрания.<br>
     Нашите деца Николай и Ива вече са гимназисти -
отлични математици, по олимпиади ходят - това укрепва авторитета му
като директор. Николай се класира на Националната олимпиада по
математика и е приет за студент - преди да вземе дипломата си и без
приемен изпит. Тогава Киро бе истински щастлив. Колеги вече му се
кланяха - поздравяваха го учтиво - вече с усмивка ...<br>
    Николай е войник - ШЗО в Плевен и Ива поема
щафетата. Киро й преподава физика в гимназията и все се притеснява -
той от Ива, тя от него. На кандидат-студенските изпити  (4
шестици) е приета над класирането математика, пак в Софийския
университет. При такъв резултат обаче всички са доволни и спокойни ...
заслужено.<br>
    Не е лесно да се издържат двама студенти с две
нищожни учителски заплати в ония години, но всичко минава добре ...<br>
    Учителския колектив на гимназията е сплотен,
материалната база е добра и Киро е награден с правителствена награда -
"заслужил учител". Като пенсионер се радва на деца и внуци.<br>
<br>
</font>
<hr style="width: 100%; height: 2px;">
<font size="+2"><br>
<br>
<br>
</font>
<div style="text-align: center;"><font size="+2">Истории и легенди за
Лиловския -
Балинския род<br>
<br>
</font></div>
<font size="+2">    Мисля, че към края на 17 век датират
легендите
за Лиловския род - Лиловската зареда, Лиловската пишура, Лиловската
воденица и тепавица, имоти, пасища и гори - когато турците още вилнеели
по нашите земи. Трима братя и четири сестри живеят в стара бащина къща
сред селото. Братята - силни и юначни, сестрите - работливи и красиви. <br>
    <span style="font-style: italic;">В двора стока -
овци и кози, ягнета и ярета, в
зимника возилница с червено вино, лияково буре с люта сливова ракия, в
градината всекакви зеленчуци.</span><br>
    На здрач пристигат петима турци с чалми и на коне, и
отседат в Лиловската къща - най-личната в селото. Картината е ясна,
всички го знаят - ще трябва да ги хранят - печени кокошки и яре, да ги
поят дорде се отърколят. Конете да се приберат и назобят. Момите да
поливат да се турците измият - път са били и са се изморили ... И
всичко си върви по ред - ярето се коли, кокошки се скубят - и в пещта.
Шуле с греяна ракия, котел с руйно вино и мезе от какво ли не. <br>
    Турците да са доволни, а те свалят сабите, чалмите и
оглеждат момите. Вечерята е богата, виното е с паницата - наливат
братята без да го жалят, че и песен запяват. Турците вече се потят,
търкалят и заспиват ... Братята не пили, в ботушите си виното изливали,
и поемат работата - пияните турци, приспани до смърт - в пещта! После в
чувалите и на конете ... Минават през селото в полунощ - откарват ги на
Лиловската зареда. На всеки кон - един омашняк в ребрата  и в ...
пропастта!<br>
    <span style="font-style: italic;"> Зорницата
изгрява и всички вече са на работа.
Край реката - воденица и тепавица. Два големи камъка се въртят и мелят
кукуруз и жито. Бутовете в тепавицата бият и тепат бало. В кошарата -
овци, кози, магаре. Над зида - къща от камък и плет, над къщата пчелин
- 20-30 кошера. Край реката лияци по 10 метра. Градина за зеленчуци,
полива се от реката, над нея в сипея - орехи-грамади, сечина от дуди и
лияци... Нагоре по голия хълм - треви секакви - мащерка, овчарски
босилек, слети коса (лопен)р булени гащи - и жълти и лилави, див синап
- и мирише, мирише на благо и чисто ...</span><br style="font-style: italic;">
<span style="font-style: italic;">    По брега на реката
дюли и шипки, по прадището върби и треви, отсреща в ливадата дърво -
тамянка, два човешки растега не могат го обхвана, плод сладък - дребни
круши с дълги дръжки. Покрай дола - сливи: сини, бели, червенки,
беявици; градини със зеленчуци и цветя, ливади с купи сено, ниви - като
стени, кукуруз и слънчоглед, тикви - бели и черни, боб-врежак, бостан
... Селски живот и природа!</span><br>
    По едно време кучетата лаят на месо. Изстрел от
пушка. По пътеката - двама конници-турци. Гледат братята и им става
ясно, че идват за тях. Влизат вътре, слагат сенията и седат да ядат.
Знаят табиета на турците - не връзват човек, докато яде. Единия турчин
застава с пушка до тях, другия - на вратата. Ядат братята бавно,
поглеждат се и се разбират с очи.  Единия дига бакъла да пие вода,
вдига го високо и с всичка сила удря турчина срещу себе си - той пада.
Другият брат грабва пушката и стреля по оня до вратата ... и хващат
шуштака. Прибират се по тъмно, коне и турци - в Искъра. На другия ден -
"ни лук яли, ни на лук мерисали".<br>
    Легенди ... но майката на баба ми е носила име
Керкезината, дете на керкезин (черкезин). Била много красива, но не и
щастлива с това прозвище. <br>
    Родът Лиловци след години става род Балинете. Когато
Лиловци се умножили, купили парцел за къща от циганина Балин -
балинското селище. Името Лиловци остава в миналото и са налага род
Балинете - балинската крещ, зареда, балинската воденица и тепавица,
балинската пишура, имоти, гори и ливади.<br>
  <span style="font-style: italic;">  Балинската зареда
си подпира небето, балинската пишура си тече, в креща лияци и храсти си
растат, мирише на мащерка и овчарски босилек. </span><br style="font-style: italic;">
<span style="font-style: italic;">  </span></font>
<hr style="width: 100%; height: 2px;">
<font size="+2"><span style="font-style: italic;"></span><br>
<br>
<br>
<br>
</font>
</body>
</html>
