Програмиране и използване на компютрите I
Първа курсова задача (т.к.1)

Номерът на курсовата задача се получава като резултат от операцията
"остатък от целочислено деление" в С++. Първият аргумент на операцията 
е факултетният номер на студента, а вторият аргумент е числото 36 
(ф.н. % 36).

Условието на задачите е:
- да се въвеждат графичните обекти с помощта на мишка и/или клавиатура;
- да се въвеждат числовите данни от клавиатура;
- да се извършат пресмятанията;
- да се извеждат търсените числови стойности на графичния екран;
- да се визуализират всички графичните обекти, използвани в задачата.

След условието на задачата е даден контролен пример. Програмата трябва да 
работи с този контролен пример и с други примери.

------------------------------------------------------------------------

0. При въвеждане на 2 окръжности с центрове на абсцисната ос,
да се намерят координатите на пресечните им точки 
(8,0), 5; (13,0), 10

1. При въвеждане на 3 точки - върхове на триъгълник, да се пресметне лицето му.
(2,3); (5,2.5); (1,-1)

2. При въвеждане на 3 точки - върхове на триъгълник, да се пресметне
радиусът на описаната около него окръжност.
(-2,2.5); (5,2.5); (1,-1.5)

3. При въвеждане на 2 точки, да се намери центъра на окръжността,
минаваща през тези две точки и през началото на координатната система.
(1,1); (-1,2)

4. При въвеждане на 3 точки - върхове на триъгълник, да се пресметне
периметъра му.
(-2,3); (5,4); (1,0)

5. При въвеждане на вертикална отсечка и окръжност, да се намерят пресечните
точки на отсечката и окръжността.
(3,-3), (3, 3); (1,1), 2.5

6. При въвеждане на 3 точки - върхове на триъгълник, да се пресметне
радиуса на вписаната в триъгълника окръжност.
(2,2.1); (-3,2.5); (0,0)

7. При въвеждане на 3 точки - върхове на триъгълник, да се пресметнат
големините на трите му  ъгли.
(32,22); (-30,25); (10,0)

8. При въвеждане на 2 окръжности с центрове на ординатната ос,
да се намерят координатите на пресечните им точки.
(0,8), 5; (0,10,) 4

9. При въвеждане на 3 точки, да се намери дължината на окръжността,
минаваща през тези точки.
(3,1); (-1,0); (-1,1)

10. При въвеждане на точка и число, да се намерят
координатите на върховете на равностранен триъгълник с център въведената
точка, със страна успоредна на абсцисната ос и дължина въведеното число.
(1,1); 1

11. При въвеждане на 3 точки - върхове на триъгълник, да се определят
координатите на медицентъра на триъгълника.
(0.3,-0.3); (-1,0.25); (0,0.5)

12. При въвеждане на 3 точки - върхове на триъгълник, да се определят
големините на трите му височини.
(3,1); (-1,2.5); (0,0.5)

13. При въвеждане на 3 точки - върхове на триъгълник, да се определят
големините на трите му медиани.
(31,30); (-10,1); (0,55)

14. При въвеждане на 2 точки - върхове на равностранен триъгълник,
да се пресметнат координатите на третия му връх.
(3,3); (-1,2)

15. При въвеждане на 3 числа - дължините на страните на триъгълник, да
се намерят координатите на върховете му, ако едната  му страна лежи на
абсцисната ос, а единият му връх е началото на координатната система.
5; 4; 2

16. При въвеждане на 2 точки - върхове на триъгълник, да се намери лицето
на триъгълника с трети връх - началото на координатната система.
(9,1); (-1,0)

17. При въвеждане на 2 точки, да се намери лицето на триъгълника
с върхове тези две точки и трети връх - точка с координати (1,1).
(9,1); (1,0)

18. При въвеждане на окръжност, да се намерят пресечните й точки с 
с координатните оси.
(3,1), 8

19. При въвеждане на 2 точки, да се намери периметъра на
триъгълника с върхове тези две точки и трети връх - точката (-10,-10).
(8,1); (-2,20)

20. При въвеждане на 3 точки - върхове на триъгълник, да се намери
разстоянието от медицентъра му до началото на координатната система.
(3,0); (-1.5,2.5); (0,0)$}

21. При въвеждане на 2 окръжности с центрове на ъглополовящата на I квадрант,
да се намерят координатите на пресечните им точки.
(8, 8), 5; (13, 13), 10

22. При въвеждане на 2 отсечки да се намери пресечната им точка.
(3,4), (0,0); (-1,2.5), (5,-1)

23. При въвеждане на 5 точки, да се намери дължината на начупената линия,
свързваща последователно тези точки.
(-3.0,-1.0); (0.0,0.5); (2.0,2.5); (-1.5,0.0); (1.5,-1.0)

24. При въвеждане на 3 точки, да се намери лицето на окръжността, минаваща
през тези точки.
(0.2,-0.1); (-0.1,0); (-0.1,0.1)

25. При въвеждане на 3 точки - върхове на триъгълник, да се пресметнат
синусите на ъглите му.
(-2.0,4.0); (-3.0,2.5); (0.0,2.0)

26. При въвеждане на отсечка, да се намери пресечната й точка с абсцисната ос.
(3,4), (-1,2)

27. При въвеждане на отсечка, да се намери пресечната й точка с ъглополовящата на II квадрант.
(-4,1), (-1,8)

28. При въвеждане на 3 точки - върхове на триъгълник, да се пресметнат
тангесите на ъглите му.
(-2.0,4.0); (-3.0,2.5); (0.0,2.0)

29. При въвеждане на 4 точки, да се намери дължината на начупената линия,
свързваща последователно тези точки.
(20,20); (-10,0); (12,-15); (-23,-9)

30. При въвеждане на отсечка, да се намери пресечната й точка с ъглополовящата на II квадрант.
(-421,102), (-102,86)

31. При въвеждане на 2 точки, да се намерят ъглите на триъгълника
с върхове тези две точки и трети връх - точката (-1,-1).
(9,-1); (-1,-8)

32. При въвеждане на 2 отсечки - успоредни съответно на абсцисната и
ординатната ос, да се намери пресечната им точка.
(3,-1), (5,-1); (1,0), (1,5)

33. При въвеждане на 2 окръжности с центрове на ординатната ос и абсцисната ос
съответно, да се намерят координатите на пресечните им точки.
(4,0), 6; (0,1), 4

34. При въвеждане на 2 точки, да се намерят ъглите на триъгълника
с върхове тези две точки и трети връх - точката (1,10).
(9,1); (-1,-8)

35. При въвеждане на 3 числа -- дължините на страните на триъгълник, да
се намерят координатите на върховете му, ако едната  му страна лежи на
абсцисната ос, а единият му връх е в точка (1,0).
5; 5; 2
--------------------------------------------------------------------------------
