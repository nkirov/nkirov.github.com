Програмиране и използване на компютрите I
Втора курсова задача (т.к.2)

Номерът на курсовата задача се получава като резултат от операцията
"остатък от целочислено деление" в С++. Първият аргумент на операцията 
е факултетният номер на студента, а вторият аргумент е числото 31 
(ф.н. % 31).

Данните за програмата да се въвеждат от клавиатурата и да се прави проверка 
за валидност на входните данни.

------------------------------------------------------------------------

0. Напишете програма, която решава квадратно уравнение с коефициенти a,b и c,
като разгледате и случаите, когато a=0 и/или b=0 и/или c=0.

1. Напишете програма, която решава биквадратно уравнение с коефициенти a,b и c,
като разгледате и случаите, когато a=0 и/или b=0 и/или c=0.
 
2. Напишете програма, която решава линейна система уравнения 2х2 с първо уравнение aх+by=c и второ уравнение px+qy=r.

3. Напишете програма, която чете 3 числа с плаваща точка и отпечатва 
най-голямото от тях(вж. задача 4.6 от учебника).

4. Напишете програма, която чете 3 числа с плаваща точка и отпечатва 
най-малкото от тях.

5. Напишете програма, която чете 3 низа и ги сортира лексикографски
(вж. задача 4.13 от учебника).

6. Напишете програма, която чете година и определя дали годината е високостна
(вж. задача 4.15 от учебника).

7. Напишете програма за решаване на квадратно уравнение по алгоритъма от
задача 4.3 от учебника.

8. Напишете програма за решаване на кубично уравнение по алгоритъма от
задача 4.4 от учебника.

9. Напишете програма, която чете месец и определя дали колко са дните на 
този месец (вж. задача 4.16 от учебника).

10. Напишете програма, която чете две числа с плаваща точка и проверява дали те съвпадат с точност до два знака след десетичната точка - задача 4.17 от
учебника.

11. Напишете програма, която чете число с плаваща точка и проверява дали то е цяло число.

12. Напишете програма за преминаване на неметрични към метрични мерни единици за 
обем, като използвате таблица 1 от глава 2 (стр. 84) от учебника (вж. задача 
4.20 от учебника).

13. Напишете програма за преминаване на неметрични към метрични мерни единици за 
тегло (маса), като използвате таблица 1 от глава 2 (стр. 84) от учебника 
(вж. задача 4.20 от учебника).

14. Напишете програма за преминаване на неметрични към метрични мерни единици за 
дължина, като използвате таблица 1 от глава 2 (стр. 84) от учебника (вж. задача 
4.20 от учебника).

15. Напишете програма за смяна на валута при фиксирания валутен курс на лева
към еврото. Задава се вида на смяната - от лева в евро или обратно, задава 
се и сумата и се извежда сумата в другата валута.

16. Напишете програма за смяна на валута от лева в долари и обратно.
Задава се вида на смяната - от лева в долари или обратно, задава валутния курс
и сумата, която ще се сменя. Извежда се сумата в другата валута.

17. Напишете програма за пресмятане на годишния данък в България 
(вж. глава 4.6 Вложени условни оператори от учебника) като използвате 
таблицата от 1999 г.:
до 900 лв.           - необлагаеми
от 900 до 1200 лв.   - 20% над горницата от 900 лв.
от 1200 до 4200 лв.  - 60 лв. + 26% над горницата от 1200 лв.
от 4200 до 15600 лв. - 840 лв. + 32% над горницата от 4200 лв.
над 15600 лв.        - 4503.60 лв. + 40% над горницата от 15600 лв.

18. Напишете програма, която проверява дали две въведени цели числа x и y
удовлетворяват равенството 5*x + 2*y = 7.

19. Напишете програма, която проверява дали въведено число x принадлежи на 
интервала [-1,1].

20. Напишете програма, която проверява дали въведено число x удовлетворява
условието: not ( not (x>0) or (x<1) and not (x>2*x) ).

21. Напишете програма, която проверява дали две въведени числа x и y
удовлетворяват условието: not (x==y) or (x<1) or not (x>2*y) or (y>1).

22. Напишете програма, аналогична на програмата coins6.cpp от глава 4.5 
Програмиране на алтернативи от учебника, която да смята с български монети.

23. Напишете програма, която да пресмята данъците по таблица 1 от глава 4.6
Вложени условни оператори от учебника по алгоритъма, описан в задача 4.14.

24. Напишете програма, която на всяко въведено цяло положително число по-малко 
от 100, съпоставя записа му с римски цифри (вж. задача 4.12 от учебника).

25. Напишете програма, която пресмята брой секунди от сегашния момент до 
зададен бъдещ момент. Този бъдещ момент да се въвежда от клавиатурата като
3 цели неотрицателни цели числа - час, минути, секунди и да означава момент от
днешния или утрешния ден, т.е. търсеният брой секунди ще е по-малък от
24*60*60.

26. Напишете програма ... - задача 4.9 от учебника.

27. Напишете програма, която пресмята сумата по влог в банка, която ще
се натрупа при зададена начална сума, годишен лихвен процент и брой години
на престой на сумата в банката. Да се използва формулата за сложна лихва от
стр. 208 на учебника. 

28. Напишете програма, която проверява дали 3 числа могат да бъдат страни
на триъгълник. Трите числа се въвеждат от клавиатурата.

29. Напишете програма, която да чете цяло число x (0< x < 1000) и да отпечатва 
сумата от цифрите му.

30. Напишете програма, която да чете число с плаваща точка, след това да
чете низ - един от sin, cos, tg, cotg и да извежда стойността на съответната
тригонометрична функция с аргумент зададеното число.

--------------------------------------------------------------------------------
