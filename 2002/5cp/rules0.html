<!doctype html public "-//w3c//dtd html 4.0 transitional//en">
<html>
<head>
   <meta http-equiv="Content-Type" content="text/html; charset=windows-1251">
   <meta name="Generator" content="Microsoft Word 97">
   <meta name="GENERATOR" content="Mozilla/4.75 [en] (Win98; U) [Netscape]">
   <title>ПРОЕКТ</title>
</head>
<body>
&nbsp;
<center>
<br><b><font face="Times New Roman"><font size=+1>МЕЖДУУНИВЕРСИТЕТСКИ ТУРНИР
ПО ПРОГРАМИРАНЕ</font></font></b>
<p><b><font face="Times New Roman"><font size=+2>РЕГЛАМЕНТ</font></font></b></center>

<br>&nbsp;
<p><br>
<p><b><font face="Times New Roman">1. ЦЕЛИ И ХАРАКТЕР НА ТУРНИРА</font></b>
<p><font face="Times New Roman">1.1. Цел на Междууниверситетския турнир
по програмиране (МТП) е да осигури възможност на най-добрите студенти от
университети, работещи на територията на Република България и поддържащи
програми по информатика да контактуват помежду си и в състезателни условия
да проверят качеството на подготовката и възможностите си да се справят
с не прости програмистки задачи.</font>
<p><font face="Times New Roman">1.2. МТП е независимо състезание организирано
с добрата воля на университетите участници и правилата за провеждането
му се променят и утвърждават единствено от участващите в него.</font>
<p><font face="Times New Roman">1.3. Доколкото съществува международен
образец, доколкото далечна цел на състезанието е да бъде етап от подготовката
за участие в него и доколкото позволяват възможностите на участниците,
МТП се провежда по правила максимално близки до тези на световното студентско
състезание на АСМ.</font>
<p><font face="Times New Roman">1.4. Правилата на МТП се състоят от две
отделни, но еднакво значими части:</font>
<p><font face="Times New Roman">1.4.1. РЕГЛАМЕНТ на турнира - относително
постоянна съвкупност от правила, целяща да осигури стабилност и предсказуемост
на общите принципи на състезанието и да бъде база за дълготрайна подготовка
на потенциалните участници;</font>
<p><font face="Times New Roman">1.4.2. УСЛОВИЯ на турнира - относително
променлива съвкупност от правила, целяща да отрази конкретните възможности
на университета, който организира състезанието и конкретната ситуация към
деня на състезанието. Този документ съдържа всичката информация, необходима
на участниците бързо и без проблеми да усвоят работното място - конфигурация,
процедури по стартиране, имена на устройства и каталози и т.н., както и
всяка друга информация по условията предоставени от Домакина (по смисъла
на член 2.1) и организацията на състезанието.</font>
<p><font face="Times New Roman">1.5. Условията на турнира се оповестяват
на задължителна Техническа конференция, която се провежда в деня преди
състезанието, като печатен екземпляр от условията се предоставя на всеки
ръководител и състезател.</font>
<p><font face="Times New Roman">7.3. По време на Техническата конференция
се формира и структурира Журито на турнира. Журито е съставено от ръководителите
на отборите и се председателства от представител на Домакина. Председателят
на журито ръководи заседанията и няма никакви специални права.</font>
<p><b><font face="Times New Roman">2. ВРЕМЕ И МЯСТО НА ПРОВЕЖДАНЕ НА ТУРНИРА</font></b>
<p><font face="Times New Roman">2.1. МТП се провежда един път годишно и
се организира от университет, работещ на територията на Република България
и наричан за кратко ДОМАКИН на турнира.</font>
<p><font face="Times New Roman">2.2. Домакинът на всеки следващ турнир
се определя в края на предишния доброволно и по възможност на ротационен
принцип.</font>
<p><font face="Times New Roman">2.3. Домакинът избира дата на турнира (около
средата на месец май) и съобщава тази дата на интересуващите се най-малко
три месеца предварително.</font>
<p><font face="Times New Roman">2.4. В случай, че Домакинът е в невъзможност
да осигури провеждането на турнира, той съобщава това на интересуващите
се най-късно до 14.02 на съответната година и става инициатор за намиране
на нов Домакин. В случай че се намери нов Домакин всички срокове се модифицират
от него в зависимост от закъснението. В случай, че не се намери желаещ,
състезанието за текущата година се анулира, но Настоящияг Домакин продължава
опитите за осигуряване Домакин за следващата година.</font>
<p><font face="Times New Roman">2.5. В случай, че Домакинът е в невъзможност
да проведе турнира на предварително обявената дата, той съобщава на интересуващите
се нова дата не по-късно от 2 месеца предварително.</font>
<p><font face="Times New Roman">2.6. Домакинът избира Секретар на турнира,
който да координира всички дейности по подготовката на турнира и съобщава
името и адреса му за връзка на интересуващите се заедно с датата за провеждане.</font>
<p><b><font face="Times New Roman">3. СЪСТАВ НА УЧАСТНИЦИТЕ В ТУРНИРА</font></b>
<p><font face="Times New Roman">3.1. МТП е отборно състезание. Всеки участващ
университет се представя от един отбор в състав Ръководител и трима състезатели.</font>
<p><font face="Times New Roman">3.2. Извън официалното класиране и при
възможност от страна на Домакина се допуска участието на повече от един
отбор от един Университет. Домакинът е в правото си да кани за участие,
извън официалното класиране, и отбори от университети извън територията
на Република България.</font>
<p><font face="Times New Roman">3.3. Ръководителят на отбора е преподавател
или друго лице, привлечено за целта, което се удостоверява с официален
документ на учебното заведение (университет или факултет).</font>
<p><font face="Times New Roman">3.4. Състезатели могат да бъдат само редовни
студенти на съответния университет, които не са завършили семестриално
към датата на провеждане на турнира.</font>
<p><font face="Times New Roman">3.5. Редовността на състезателите се гарантира
от Ръководителя на отбора, който лично попълва имената им в Тимов лист
и подписва този лист.</font>
<p><font face="Times New Roman">3.6. Един от състезателите е Капитан на
отбора и това се указва изрично в Тимовия лист.</font>
<p><b><font face="Times New Roman">4. ТЕХНИЧЕСКО ОСИГУРЯВАНЕ НА ТУРНИРА</font></b>
<p><font face="Times New Roman">4.1. МТП се провежда на еднакви за всички
участници компютри, работещи самостоятелно или свързани в мрежа. Минималната
конфигурация трябва да съдържа поне 640К оперативна памет, дисково пространство
(локално или в мрежата) достатъчно за инсталиране на необходимия системен
софтуер и работните файлове на състезателя и устройство за архивиране на
данни на сменяеми магнитни дискове.</font>
<p><font face="Times New Roman">4.2. Всеки отбор разполага с един персонален
компютър (или работна станция в мрежата).</font>
<p><font face="Times New Roman">4.3. Операционната система за състезанието
е MS DOS, във версия с която Домакинът разполага - еднаква за всички участници.</font>
<p><font face="Times New Roman">4.4. Официални езици за програмиране на
състезанието са Pascal и С(С++).</font>
<p><font face="Times New Roman">4.5. На всяко работно място Домакинът инсталира
еднакви версии на среди за програмиране на официалните езици за програмиране.</font>
<p><font face="Times New Roman">4.6. В случай на самостоятелно работещи
компютри, Домакинът осигурява поне едно печатащо устройство на всеки 3
отбора. В случай на работа в мрежа, Домакинът осигурява поне един мрежов
принтер.</font>
<p><font face="Times New Roman">4.7. Домакинът осигурява необходимото количество
сменяеми магнитни дискове за нормалното протичане на състезанието.</font>
<p><font face="Times New Roman">4.8. Домакинът подготвя предварително поне
6 задачи. Задачите трябва да са самостоятелни (решаването на никоя задача
не трябва да зависи от решаването на друга задача) и такива, че не изискват
използването на специални софтуерни средства, различни от официалните среди
за програмиране.</font>
<p><font face="Times New Roman">4.9. Текстовeте на задачите са на български
и английски език. В текста ясно се поставя условието на задачата, указват
се името на програмата, която състезателите трябва да представят, имената
на входните и изходните файлове и се привежда поне един пример. Описват
се ясно форматите на входните и изходните данни. Всички понятия, за които
има съмнение, че не са общоизвестни, трябва да бъдат изяснени в текста
на задачата.</font>
<p><b><font face="Times New Roman">5. ПРОВЕЖДАНЕ НА СЪСТЕЗАНИЕТО</font></b>
<p><font face="Times New Roman">5.1. Състезанието се провежда в един ден
и е с продължителност 5 часа.</font>
<p><font face="Times New Roman">5.2. По време на състезанието участниците
могат да отправят до Журито писмени въпроси по текстовете на задачите,
на които може да се отговаря само с ДА или НЕ. Ако въпросът е зададен така,
че не е възможно да се отговори с ДА или НЕ, или пък отговорът на въпроса
може да се намери в текста на задачата, тогава Журито може да остави въпроса
БЕЗ ОТГОВОР. Ако неяснотата в текста, за която е получен въпрос е сериозна</font>,<font face="Times New Roman">
Журито подготвя обяснение, което се изпраща на всички участници.</font>
<p><font face="Times New Roman">5.3. По време на състезанието участниците
могат да използват всякакви печатни материали – книги, справочници, листинги
и т.н. Използването на ръкописни материали, магнитни и оптически носители
на данни, както и собствени компютри, мобилна свързочна техника са недопустими</font>
<p><font face="Times New Roman">5.4. Решението на всяка от задачите се
състои от изходен текст на един от официалните езици за програмиране и
изпълнима програма, получена от изходния текст чрез компилация с някоя
от предоставените среди за програмиране. Програмите трябва да са написани
така, че да съответстват буквално на изискванията на текста по отношение
на имена на работните файлове (включително изходния текст) и формата на
входните и изходните данни. Не се допуска извеждането на информация на
екран под какъвто и да е предлог.</font>
<p><font face="Times New Roman">5.6. За процеса на оценяване е значима
единствено изпълнимата програма. Изходният текст може да бъде използван
само при екстрени ситуации с изрично решение на Журито.</font>
<p><font face="Times New Roman">5.7. Задължение на състезателите е да правят
копия на магнитен носител на създаваните от тях работни файлове. Загубата
на програмен текст заради липса на съответно копие не се възмездява с допълнително
време. В случай на неизправност на компютъра/работната станция Капитанът
на отбора уведомява Координатора и времето за работа на отбора се удължава
с времето за осигуряване на изправно работно място.</font>
<p><font face="Times New Roman">5.8. Когато Домакинът е в състояние да
предостави за състезанието мрежа, предаването на решенията става по мрежата
с помощта на специализиран софтуер. Като част от Условията Домакинът трябва
да предостави потребителска документация за съответния софтуер. В противен
случай всяко решение на задача се предава от капитана на отбора на определен
член на журито - Координатор на отбора по приемането и проверката. Предаването
се извършва по следния начин: капитанът на отбора връчва на координатора
дискета с решението на задачата. Координаторът отбелязва часа на предаването.
Координаторът, в присъствието на капитана прави свое копие на решението
и след като двамата се убедят, че е направено точно копие, вписват в протокол
часа на предаването.</font>
<p><font face="Times New Roman">5.9. В случай, че се работи в мрежа предаването
се прекратява след изтичане на 5 часа. В противен случай Координаторът
приема решения на задачи до 10 минути след края на състезанието. За всяка
предадена в този период задача, в протокола се отбелязва като час на предаване
краят на състезанието за съответния отбор</font>
<p><b><font face="Times New Roman">6. ОЦЕНКА НА РЕШЕНИЯТА И КЛАСИРАНЕ</font></b>
<p><font face="Times New Roman">6.1. Решенията на задачите се проверяват
с неизвестни на състезателите тестови данни, едни и същи за всички отбори,
подготвени предварително от Домакина.</font>
<p><font face="Times New Roman">6.2. В случай, че решението е правилно,
членът на журито, извършващ проверката, отбелязва в лист за оценка часа
на предаване на решението, така както е фиксиран в протокола за приемане,
и уведомява за това състезателите. В последния час на състезанието съобщения
за правилни решения не се правят.</font>
<p><font face="Times New Roman">6.3. В случай, че решението не е правилно,
членът на журито, извършващ проверката, уведомява Капитана на отбора, като
посочва една от следните възможни причини за не признаване на решението:</font>
<p><font face="Times New Roman">- грешка при изпълнение (RT);</font>
<p><font face="Times New Roman">- изтичане на определения лимит от време
за тестване (TL);</font>
<p><font face="Times New Roman">- грешен резултат (WR);</font>
<p><font face="Times New Roman">- неправилен формат на правилен резултат
(WF).</font>
<p><font face="Times New Roman">Освен това членът на журито, извършващ
проверката, вписва в протокола часа на връчване на отказа и причината.
Съобщенията за неправилни решения продължават до края на състезанието.</font>
<p><font face="Times New Roman">6.4. За неправилни решения предадени в
10 минутния период след завършването на състезанието не се съобщава на
състезателите.</font>
<p><font face="Times New Roman">6.5. Класирането се извършва по броя на
правилно решените задачи. При равен брой решени задачи, за всяка правилно
решена задача се пресмята времето от началото на състезанието до часа на
предаването й. Сумират се получените времена и сумата се увеличава с по
10 минути за всяко предадено неправилно решение. Отборът с по-малка сума
на така изчислените времена се класира на по-предна позиция.</font>
<p><b><font face="Times New Roman">7. ОРГАНИЗАЦИЯ И ФИНАНСИРАНЕ НА ТУРНИРА</font></b>
<p>7.4. Домакинът на турнира осигурява настаняването и храната на участниците
на цени в рамките на командировъчните, регламентирани от нормативни документи,
като своевременно уведомява потенциалните участници за размера на тези
цени.
<p>7.5. Домакинът осигурява на всички участващи отбори Сертификат за участие,
а на класираните на първите три места в официалното класиране отбори и
Диплом за призьор на МТП.
<p>7.5. Разноските по пътуването, настаняването и храната на участниците
са за сметка на учебните заведения, които представят.
<p>7.6. Домакинът и участващите университети се поощряват да сключват Договори
за спонсориране, както на своето участие така и за обезпечаването на турнира,
като поемат ангажименти за реклама на спонсора по време на състезанието.
<br>
<hr WIDTH="100%">
</body>
</html>
