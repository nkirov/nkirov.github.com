Обектно-ориентирано програмиране

Първа курсова задача (домашна работа)

Номерът на курсовата задача се получава като резултат от операцията
"остатък от целочислено деление" в С++.
Първият аргумент на операцията е факултетният номер на студента,
а вторият аргумент е числото 26 (ф.н. % 26).

Да се моделира дадения в задачата "реален" обект с неговите
свойства като се използват класове, т.е. да се създаде клас с членове:
- констуктор и деструктор;
- set и get функции;
- print функция;
- функцията, описана в конкретната задача;
- предефиниране на операцията, описана в задачата.

Да се демонстрира:
- създаване и унищожаване на обекти;
- работата на член-функциите на класа;
- работа на програмата с подходящи тестови примери.
За това студентът получава 3 точки.

Допълнително количество точки (още 2) могат да се получат, 
ако се използват други техники на ООП като:
- член на класа от тип указател;
- използване на указател this;
- статични членове на клас;
- възможност за каскада;
- предефиниране на други унарни и бинарни операции;
- предефиниране на потоковите операции.
---------------------------------------------------------------------------
Задачи:

0
Обект:    окръжност в равнината, зададена с център и радиус.
Функция:  пресечни точки на окръжността с координатните оси.
Операция: събиране (+) - резултатът е най-малката окръжност, 
          съдържаща двете дадени.

1
Обект:    матрица 2х2    
Функция:  детерминантата на матрицата
Операция: сума (+) на матрици
   
2
Обект:    матрица 2х3    
Функция:  ранга на матрицата
Операция: сума (+) на матрици
   
3
Обект:    права в равнината, зададена с точка и ъгъл, 
          който сключва с абсцисната ос
Функция:  пресечната точка с абсцисната ос
Операция: въртене (*) на ъгъл 90 градуса около зададена точка.

4
Обект:    проста дроб         
Функция:  проверка дали дробта не е цяло число
Операция: събиране на дроби

5
Обект:    точка в пространството        
Функция:  разстоянието от точката до началото на координатната система
Операция: унарен минус - дава симетрична относно началото точка

6
Обект:    точка в равнината        
Функция:  разстоянието от точката до началото на координатната система
Операция: увеличаване с 1 (++) премества точката с вектор (1,1)

7
Обект:    сила в равнината, зададена с приложна точка, посока и големина        
Функция:  промяна на посоката на силата, като се завърта на зададен ъгъл
Операция: добавяне (+=) към една сила друга сила по правилото на успоредника

8
Обект:    книга - име на автор, заглавие на книга, име на издателство 
          и година на издаване        
Функция:  връща true ако книгата е издадена преди зададена година
Операция: сравнение за равенство (==) на две книги 

9
Обект:    студент - име, презиме и фамилия, фак. номер, 5 оценки       
Функция:  изчисляване на среден успех
Операция: сравнение (>) по среден успех

10
Обект:    вектор в равнината        
Функция:  големина на вектор
Операция: умножение на вектор с число (*)

11
Обект:    вектор в пространството          
Функция:  големина на вектор
Операция: сума (+) на вектори

12
Обект:    избирател - име, презиме и фамилия, ЕГН, избирателна секция         
Функция:  проверка дали човекът има право да гласува
Операция: сравнение за равенство (==) 

13
Обект:    автомобил - марка, цвят, обем на двигател, цена        
Функция:  при зададено число, връща разликата между това число
          и цената на автомобила
Операция: сравнение (>) според обема на двигателя

14
Обект:    права в равнината, зададена с 2 точки        
Функция:  разстояние на правата до началото на координатната система
Операция: сравняване за различие (!=) на две прави 

15
Обект:    отсечка в равнината, зададена с 2 точки         
Функция:  дължината на отсечката
Операция: проверка (&) дали 2 отсечки се пресичат

16
Обект:    отсечка в пространството, зададена с 2 точки           
Функция:  дължината на отсечката
Операция: проверка (^) дали остечката пресича някоя координатна равнина

17
Обект:    полином от 3-та степен    
Функция:  пресмятане на стойност на полинома при зададено x
Операция: сума (+) на два полинома

18
Обект:    матрица nxn с елементи 0 и 1          
Функция:  брой на нулите в матрицата
Операция: поелементен and (&) 

19
Обект:    n-мерен вектор с елементи 0 и 1         
Функция:  брой на двойките 01 във вектора
Операция: поелементно отрицание (~)

20
Обект:    дата - ден, месец, година        
Функция:  колко дни има между две дати
Операция: добавяне на дни към дата (+=)

21
Обект:    права в пространството, зададена от 2 точки         
Функция:  дава симетрична относно началото права
Операция: проверка за успоредност (||)

22
Обект:    компютър - процесор, памет, HDD
Функция:  при зададени 3 числа - MHz, MB и GB връща true, ако 
          характеристиките на компютъра са такива или по-добри
Операция: сравнение (>=) по памет

23
Обект:    работник - име, часова надница, брой отработени часове за
          месеца
Функция:  връща месечната заплата
Операция: повишаване на часовата надница (+=) със зададен процент

24
Обект:    самолетен полет - дата, час, място, брой пътници        
Функция:  проверява дали полета е след зададена дата
Операция: сравняване на два полета (<) по брой пътници

25
Обект:    комплексно число         
Функция:  модул на комплексно число
Операция: събиране на комплексни числа

---------------------------------------------------------------------------


