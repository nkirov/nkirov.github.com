Втора курсова задача (домашна работа)   


Номерът на курсовата задача се получава като резултат от операцията
"остатък от целочислено деление" в С++. Първият аргумент на операцията 
е факултетният номер на студента,
а вторият аргумент е числото 29 (ф.н. % 29).

Програмата трябва да съдържа поне две функции.

-----------------------------------------------------------------------------
Напишете програма, която

(0) чете числа с плаваща точка и отпечатва най-голямото от тях [6.16].

(1) чете числа с плаваща точка и отпечатва най-малкото от тях [6.16].

(2) чете числа с плаваща точка и отпечатва средното аритметично на тези числа [6.16].

(3) чете низове и отпечатва най-малкия от тях. 

(4) чете 2 естествени числа и отпечатва най-големия им общ делител.

(5) чете 2 естествени числа и отпечатва най-малкото им общо кратно.

(6) чете число с плаваща точка x и отпечатва корен трети от x, без използване на функция pow [6.14].

(7) чете естествено число и имената (на български) на цифрите на числото.

(8) чете година и отпечатва true, ако годината е високосна или false, ако не е [5.13].

(9) чете два низа и отпечатва true, ако вторият низ се съдържа в първия и false, ако не се съдържа.

(10) чете цяло положително число и отпечатва делителите на въведеното число [6.12].

(11) чете цяло положително число и отпечатва списък на всички прости числа, по-малки от въведеното [6.13]. 

(12) чете дума (низ) и буква и отпечатва броя на срещанията на буквата в низа.

(13) чете низове и ги отпечатва в обратен ред (напр. "лов" като "вол").

(14) чете цели положителни числа и отпечатва двоичните им записи.

(15) чете цели положителни числа и отпечатва осмичните им записи.

(16) чете низове от единици и нули и отпечатва числата, чиито двоични записи са тези низове.

(17) чете цели положителни числа и отпечатва сумата от цифрите на всяко число.

(18) чете положителни числа с плаваща точка и отпечатва средното геометрично на тези числа.

(19) чете цяло положително число N и отпечатва сумата на N с число, образувано от цифрите на N в обратен ред.

(20) чете цяло положително число n и отпечатва сумата: 1+2.3+3.4.5+4.5.6+...+n(n+1)...(2n-1).

(21) чете цяло положително число и отпечатва сумата от простите делители на въведеното число.

(22) чете низ и отпечатва "YES", ако той е палиндром, т.е. който се чете еднакво както отляво на дясно, така и отдясно на ляво. 

(23) чете два низа и отпечатва "YES", първият е анаграма на втория низ, т.е. ако е получен от него чрез разместване на някои от буквите.

(24) чете низ и отпечатва всички повтарящи се символи в низа.

(25) чете целите положителни числа a и b (a<b) отпечатва броя на числата в интервала [a,b], в които никои две цифри не съвпадат. 

(26) чете цяло положително число n и отпечатва първите n числа на Хеминг (кратни на 2, 3 и 5).   

(27) чете две цели положителни числа и отпечатва броя на цифрите на произведението им.

(28) чете цяло положително число и отпечатва списък на съвършените числа (равни на сумата от своите делители), по-малки от n. 

