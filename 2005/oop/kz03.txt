Обектно-ориентирано програмиране  

Трета курсова задача (домашна работа)

ВНИМАНИЕ: Тази курсова задача е разширение на първа курсова задача !!!
----------------------------------------------------------------------
Номерът на курсовата задача се получава като резултат от операцията
"остатък от целочислено деление" в С++.
Първият аргумент на операцията е факултетният номер на студента,
а вторият аргумент е числото 26 (ф.н. % 26).

Допълнението е създаване на шаблон-клас, който да работи поне със 
зададените типове данни и включване на система за обработка на изключения.

При изпълнение на задачата, както е описана, се дават 5 точки.
За останалите 5 точки (до максимум 10) е нужно да се демонстрират още:
- използване на шаблон-функции;
- нетипизирани параметри на шаблон;
- използване на операция new с обработка на изключение;
- "развиване на стека" при обработка на изключение;
- обработка поне на 2 изключения;
- обработка на неочаквани изключения;
- пренасочване на обработката на изключението.

За всяка демонстрирана техника от списъка се дава по още 1 точка 
(: максимум още 5, разбира се :)

За лоша демонстрация и/или незнание по текста на програмата се
отнемат до 5 точки.

---------------------------------------------------------------------------
Задачи:

0
Обект:    окръжност в равнината, зададена с център и радиус.
Функция:  пресечни точки на окръжността с координатните оси.
Операция: събиране (+) - резултатът е най-малката окръжност, 
          съдържаща двете дадени.
Шаблон:   тип на координати на точка и радиус (int,double) 
ОИ:       отрицателен радиус

1
Обект:    матрица 2х2    
Функция:  детерминантата на матрицата
Операция: сума (+) на матрици
Шаблон:   тип на числата на матрицата (int,double) 
ОИ:       нулева матрица и невалидни индекси
   
2
Обект:    матрица 2х3    
Функция:  ранга на матрицата
Операция: сума (+) на матрици
Шаблон:   тип на числата на матрицата (int,double) 
ОИ:       нулева матрица и невалидни индекси  
 
3
Обект:    права в равнината, зададена с точка и ъгъл, 
          който сключва с абсцисната ос
Функция:  пресечната точка с абсцисната ос
Операция: въртене (*) на ъгъл 90 градуса около зададена точка.
Шаблон:   тип на координати на точка и ъгъл (int,double) 
ОИ:       отрицателен ъгъл

4
Обект:    проста дроб         
Функция:  проверка дали дробта не е цяло число
Операция: събиране на дроби
Шаблон:   тип на числителя и знаменателя (int,char,long) 
ОИ:       нулев знаменател

5
Обект:    точка в пространството        
Функция:  разстоянието от точката до началото на координатната система
Операция: унарен минус - дава симетрична относно началото точка
Шаблон:   тип на координати на точка (int,double) 
ОИ:       точка (0,0)

6
Обект:    точка в равнината        
Функция:  разстоянието от точката до началото на координатната система
Операция: увеличаване с 1 (++) премества точката с вектор (1,1)
Шаблон:   тип на координати на точка (int,double) 
ОИ:       точка (0,0)

7
Обект:    сила в равнината, зададена с приложна точка, посока и големина        
Функция:  промяна на посоката на силата, като се завърта на зададен ъгъл
Операция: добавяне (+=) към една сила друга сила по правилото на успоредника
Шаблон:   тип на числовите данни (int,double) 
ОИ:       големина (0,0) и ненулева посока

8
Обект:    книга - име на автор, заглавие на книга, име на издателство 
          и година на издаване        
Функция:  връща true ако книгата е издадена преди зададена година
Операция: сравнение за равенство (==) на две книги 
Шаблон:   тип на низовете (string, char*) 
ОИ:       невалидна година на издаване (>2002 или <Гутенберг)

9
Обект:    студент - име, презиме и фамилия, фак. номер, 5 оценки       
Функция:  изчисляване на среден успех
Операция: сравнение (>) по среден успех
Шаблон:   тип на низовете (string, char*) 
ОИ:       невалидни оценки

10
Обект:    вектор в равнината        
Функция:  големина на вектор
Операция: умножение на вектор с число (*)
Шаблон:   тип на координати на вектор (int,double) 
ОИ:       вектор (0,0)

11
Обект:    вектор в пространството          
Функция:  големина на вектор
Операция: сума (+) на вектори
Шаблон:   тип на координати на вектор (int,double) 
ОИ:       вектор (0,0)

12
Обект:    избирател - име, презиме и фамилия, ЕГН, избирателна секция         
Функция:  проверка дали човекът има право да гласува
Операция: сравнение за равенство (==) 
Шаблон:   тип на низовете (string, char*) 
ОИ:       невалидно ЕГН, виж:
http://www.geocities.com/TimesSquare/Lair/7174/egn.html
http://gyuvet.ch/dadzibao/mat/esgraon.htm

13
Обект:    автомобил - марка, цвят, обем на двигател, цена        
Функция:  при зададено число, връща разликата между това число
          и цената на автомобила
Операция: сравнение (>) според обема на двигателя
Шаблон:   тип на низовете (string, char*) 
ОИ:       невалидни цени

14
Обект:    права в равнината, зададена с 2 точки        
Функция:  разстояние на правата до началото на координатната система
Операция: сравняване за различие (!=) на две прави 
Шаблон:   тип на координати на точка (int,double) 
ОИ:       двете точки при задаване на правата съвпадат

15
Обект:    отсечка в равнината, зададена с 2 точки         
Функция:  дължината на отсечката
Операция: проверка (&) дали 2 отсечки се пресичат
Шаблон:   тип на координати на точка (int,double) 
ОИ:       двете точки при задаване на отсечката съвпадат

16
Обект:    отсечка в пространството, зададена с 2 точки           
Функция:  дължината на отсечката
Операция: проверка (^) дали отсечката пресича някоя координатна равнина
Шаблон:   тип на координати на точка (int,double) 
ОИ:       двете точки при задаване на отсечката съвпадат

17
Обект:    полином от 3-та степен    
Функция:  пресмятане на стойност на полинома при зададено x
Операция: сума (+) на два полинома
Шаблон:   тип на коефициентите на полинома(int,double) 
ОИ:       4-те коефициента на полинома са нули

18
Обект:    матрица nxn с елементи 0 и 1          
Функция:  брой на нулите в матрицата
Операция: поелементен and (&) 
Шаблон:   тип на числата на матрицата (int,char,bool) 
ОИ:       нулева матрица и невалидни индекси

19
Обект:    n-мерен вектор с елементи 0 и 1         
Функция:  брой на двойките 01 във вектора
Операция: поелементно отрицание (~)
Шаблон:   тип на елементите на вектора (int,char,long,bool) 
ОИ:       n>0 и невалиден индекс

20
Обект:    дата - ден, месец, година        
Функция:  колко дни има между две дати
Операция: добавяне на дни към дата (+=)
Шаблон:   тип на елементите на датата (int,char,long,bool) 
ОИ:       невалидна дата

21
Обект:    права в пространството, зададена от 2 точки         
Функция:  дава симетрична относно началото права
Операция: проверка за успоредност (||)
Шаблон:   тип на координати на точка (int,double) 
ОИ:       двете точки при задаване на правата съвпадат

22
Обект:    компютър - процесор, памет, HDD
Функция:  при зададени 3 числа - MHz, MB и GB връща true, ако 
          характеристиките на компютъра са такива или по-добри
Операция: сравнение (>=) по памет
Шаблон:   тип на числовите данни (int,double,long,char) 
ОИ:       невалидни числови данни

23
Обект:    работник - име, часова надница, брой отработени часове за
          месеца
Функция:  връща месечната заплата
Операция: повишаване на часовата надница (+=) със зададен процент
Шаблон:   тип на числовите данни (int,double) и на низове (string, char*) 
ОИ:       невалидни числови данни: брой отработени часове за месеца < 0 и
          процент <=0 или >100

24
Обект:    самолетен полет - дата, час, място, брой пътници        
Функция:  проверява дали полета е след зададена дата
Операция: сравняване на два полета (<) по брой пътници
Шаблон:   тип на числовите данни (int,long) 
ОИ:       невалидна дата

25
Обект:    комплексно число         
Функция:  модул на комплексно число
Операция: събиране на комплексни числа
Шаблон:   тип на реална и имагинерна части на числото (int,double) 
ОИ:       числото (0,0)

---------------------------------------------------------------------------


